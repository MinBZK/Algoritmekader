---
hide:
- toc
---

# Contact en meedoen

We moedigen iedereen aan om ons te helpen met het verbeteren van het Algoritmekader. Deze website komt open source tot stand. Dat betekent dat iedereen kan meekijken en meedenken.

## Vragen en suggesties
E-mail het team Algoritmekader: [algoritmes@minbzk.nl](mailto:algoritmes@minbzk.nl).

## Werkgroepen
Sluit je aan bij een van de [werkgroepen over algoritmes en AI](https://aienalgoritmes.pleio.nl/groups). En denk mee over het Algoritmekader, het Algoritmeregister of andere onderwerpen.

## Evenementen
Doe mee aan online en offline [evenementen over algoritmes en AI](https://aienalgoritmes.pleio.nl/events).

## Nieuws
Volg het [nieuws over overheidsalgoritmes](https://aienalgoritmes.pleio.nl/news). Of [abonneer je op de nieuwsbrief](https://algoritmeregister.email-provider.eu/memberforms/subscribe/standalone/form/?a=1pjwwoyxrs&l=vdfr1sbovb).

## Meedoen via GitHub
Wie handig is met computercode of contentmanagementsystemen kan meewerken aan de website via GitHub. Dit is een online platform voor softwareontwikkelaars. Iedereen kan meekijken en meedenken op dit platform.

Als je inhoud (‘content’) aanbiedt of plaatst, ga je akkoord met het volgende:
- Je hebt 100% van de inhoud zelf geschreven.
- Je beschikt zelf over de auteursrechten op de inhoud.
- Je houdt je aan de gedragscode: de [Contributor Covenant Code of Conduct](https://github.com/MinBZK/Algoritmekader?tab=coc-ov-file#readme).

Je hebt een [GitHub-account](https://github.com/signup) nodig om te reageren en aanpassingen te doen.

### Issue aanmaken in GitHub

Op deze manier kun je een vraag of probleem doorgeven aan het team Algoritmekader. Bijvoorbeeld een foutje, een suggestie of een zwakke plek in de software.
1. Bekijk eerst de [bestaande issues](https://github.com/MinBZK/Algoritmekader/issues). Misschien werkt het team al aan een oplossing!
2. Via de knop [New issue](https://github.com/MinBZK/Algoritmekader/issues) kies je het type issue.
3. Vul een duidelijke titel en beschrijving in en klik op ‘Create’.
4. Anderen kunnen jouw issue nu lezen en hierop reageren.
5. Het team neemt je issue zo snel mogelijk in behandeling.

### Algoritmekader aanpassen
Een andere manier om je idee te delen is door het bijbehorende bestand te wijzigen in GitHub. Zo kun je zelf het [Algoritmekader aanpassen](https://github.com/MinBZK/Algoritmekader/wiki/Aanpassen-van-het-Algoritmekader).

Zo’n wijziging kun je niet zelf live zetten. Het team Algoritmekader beoordeelt je suggestie en past dit eventueel aan. Bij akkoord gaat je wijziging mee in een volgende release.

Houd er rekening mee dat een nieuwe functionaliteit nuttig moet zijn voor de meerderheid van de gebruikers. Dus niet slechts voor een kleine groep. Het is aan jou om het team en de community hiervan te overtuigen.

## Help ons deze pagina te verbeteren
Deel je idee, suggestie, opmerking of voorbeeld via [GitHub](https://github.com/MinBZK/Algoritmekader/issues/new/choose). Of mail ons via [algoritmes@minbzk.nl](mailto:algoritmes@minbzk.nl).
