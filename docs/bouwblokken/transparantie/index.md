---
title: Transparantie
summary: Hier staat een korte samenvatting over dit onderwerp
icon: material/magnify
---

![transparantie](../../afbeeldingen/bouwblokken/transparantie.jpg "visuele weergave transparantie"){align="right"; width="50%"}

Om openheid te bieden en controleerbaarheid te zijn moeten overheidsinstanties transparant zijn over inzet van algoritmen en AI-systemen. 

Het is van belang dat overheden nadenken over hun besluitvormingsprocessen en dat zij de werking en toegevoegde waarde van het inzetten van een algoritme kunnen uitleggen.
Dit is bijzonder relevant als een algoritme of AI-systeem impact heeft en besluiten maakt of de totstandkoming van besluitvorming die burgers raken ondersteunt.  

Als burgers geen kennis kunnen nemen van de gebruikte algoritmes en in hoeverre diens output hen raakt, kunnen zij zich niet verdedigen tegen nadelige gevolgen zoals discriminatie of een onjuist genomen beslissing of besluit. 
Daarnaast versterkt transparantie de controlerende functie van burgers en journalistiek, omdat burgers kunnen aangeven of een uitleg over een algoritmisch systeem duidelijk is en of zij de werking van het systeem hetzelfde ervaren. 

Transparantie bij algoritmes en AI gaat zowel over het bekendmaken van de inzet en bijbehorende doelen, als ook over openheid van het type model en de gebruikte factoren. 
Gebruikers moeten in staat zijn om de werking en de output van een algoritme of AI-systeem te begrijpen, zodat zij onderbouwde beslissingen of besluiten kunnen nemen. 
Dit betekent bijvoorbeeld ook dat gebruikers bewust moet worden gemaakt dat zij communiceren of interageren met een algoritme of AI-systeem, dat zij worden geïnformeerd over de mogelijkheden en beperkingen van een systeem en dat betrokkenen worden geïnformeerd over hun rechten. 

 In dit bouwblok van het algoritmekader besteden we aandacht aan transparantie naar gebruikers en betrokkenen, transparantie door documentatie en opname in het [algoritmeregister]( https://algoritmes.overheid.nl/nl), uitlegbaarheid en traceerbaarheid van een besluit. 
 Hier worden de vereisten uitgewerkt die bestaan op basis van wet- en regelgeving en bestaand beleid met betrekking tot transparantie van algoritmen en AI. 
 Er worden suggesties gedaan hoe deze vereisten kunnen worden nageleefd met concrete maatregelen en welke rollen betrokken kunnen zijn. 
 Waar mogelijk worden voorbeelden en best practices uit de praktijk gegeven en zal worden aangegeven bij welk type algoritmen of AI dit relevant is.
 Deze vereisten en maatregelen worden ook gekoppeld aan de levenscyclus van een algoritme. 
 Dit geeft een beeld van wanneer vereisten of maatregelen met betrekking tot transparantie, bij het ontwikkelen en gebruiken van algoritmen en AI, moeten en kunnen worden geadresseerd. 

!!! info "Opmerking"

    Dit bouwblok moet nog ontwikkeld worden. Deze pagina is dus nog niet volledig. Op deze pagina vind je mogelijk wel al onderdelen waar we aandacht aan willen besteden in dit bouwblok. 

## Vereisten

<!-- list_vereisten bouwblok/transparantie -->


## Maatregelen

<!-- list_maatregelen bouwblok/transparantie -->
