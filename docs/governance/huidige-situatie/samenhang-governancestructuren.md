---
title: Samenhang en samenwerking bestaande governance
---

Bij de vormgeving van een algoritme- en AI-governance van een organisatie is het van belang om aansluiting en samenwerking te bewerkstelligen met huidige governance structuren binnen de organisatie, zoals IT, data, informatiebeveiliging en privacy governance waar dit onlosmakelijk mee verbonden is. 

In veel organisaties werken privacy- en informatiebeveiliging nauw samenwerken gezien deze vakgebieden met dezelfde dataverwerkingsvraagstukken te maken hebben. Deze samenwerking vindt plaats op verschillende niveaus: van strategisch organisatieniveau tot operationeel. Dit geldt in nog grotere mate voor AI-vraagstukken:  AI-governance vraagt om samenwerking en expertise vanuit veel verschillende invalshoeken.

Communicatie en vindbaarheid tussen de verschillende domeinen is van groot belang voor een effectieve samenwerking. Om elkaar niet uit het oog te verliezen, moet de eindverantwoordelijkheid voor AI en algoritmes bij één orgaan belegd te worden die waakt over het betrekken van de juiste interne partijen. Afhankelijk van de organisatie kan hier op diverse wijzen invulling aan gegeven worden; dit kan met een periodieke stuurgroep of door de eindverantwoordelijkeheden voor (compliance rondom) AI en algoritmes belegt worden bij een functie, of zelfs een AI-chief in het leven geroepen worden. 

Bij AI governance moet rekening worden gehouden met mogelijk conflicterende belangen. Bijvoorbeeld, het kan voorkomen dat de business of IT-teams innovatie willen nastreven, terwijl compliance teams juist vragen om het afremmen van innovatie. Bij conflicterende belangen, is het belangrijk dat de AI-eindverantwoordelijke een zorgvuldige afweging kan maken. Hierin kan een duidelijke strategie of visie zoals vastgelegd in een meerjarenbeleidsplan sturing geven. Mocht een visie op AI ontbreken, dan kan iets als de IAMA (die zich ook richt op het afwegen van fundamentele rechten) een keer grondig doorlopen voor een AI-toepassing input geven voor de organisatievisie. 

Om dergelijke (ethsiche) afwegingen binnen een organisatie verder te ondersteunen kan een adviesorgaan worden opgericht om ethische vraagstukken te bespreken waarbij over teams en thema's heen kan worden gekeken.

### Normen 

Normen en standaarden kunnen op twee manieren van belang zijn in deze fase van het werken naar een AI-governance. 
* Er komen normen m.b.t. AI-govenrance aan die als doel hebben een overkoepelende AI-governance te bewerkstellingen. Zo is er de ISO/IEC 42001:2023 (helaas zijn ISO-normen niet vrij beschikbaar), maar zijn er normen in de maak om hier op aan te haken. Ook is er een oproep vanuit de EU om standaarden te ontwikkelen die direct aansluiten bij de AI-verordening. Deze worden verwacht april 2025, meer informatie (hier)[https://artificialintelligenceact.eu/standard-setting/].
* Aan AI-verwante thema's, zoals privacy en data, hebben ook te maken met normen, standaarden, en wetgeving. Dit is zowel een gegeven waar men niet omheen kan waardoor AI-governance in isolement optuigen niet kan. Tegelijkertijd kunnen bijvoorbeeld vanuit de (implementatie van de) AVG lessen zijn geleerd. Een belangrijke standaard m.b.t. de AVG is de ISO-27001.

De ISO/IEC 42001 is een belangrijke norm voor AI-governance, gepubliceerd in december 2023. Deze norm richt zich op ethiek, transparantie, verantwoordelijkheid en veiligheid bij de ontwikkeling en inzet van AI-systemen. ISO/IEC 42001 vult normen aan zoals de ISO/IEC 27001 door AI-specifieke uitdagingen aan te pakken. De 42001-norm blijft abstract, maar in de jaren na publicatie worden verwacht dat andere normen meer invulling zullen geven aan de punten uit deze norm. Het gebruik van een dergelijke norm kan structuur geven of een middel zijn om de AI governance van je organisatie te toetsen.Van belang is dat de governance van AI en algortimes niet los komt te staan van (de governance van) aanverwante vraagstukken zoals privacy en data omdat informatie en communicatie over deze thema's nodig is voor goede AI-governance. Bij het hoofdstuk rollen en verantwoordelijkheden zie je voorbeelden van hoe verantwoordelijkheden die aan deze thema's raken ingericht kunnen worden.


## Aandachts- en actiepunten
* Welke lessen zijn geleerd met de implementatie van de AVG?
* Is er iemand intern verantwoordelijk gemaakt voor (toezicht op) AI & algoritmes?
* Hoe communiceren verschillende groepen die aan AI-thema’s raken, zoals privacy of data, op dit moment?
* Hoe worden afwegingen
* Welke normen en standaarden zijn nu al in gebruik, of kunnen helpen met het vormgeven van AI-governance?

## Bronnen
