---
title: Governance
summary: Governance gaat over de inrichting van een organisatie en daar bijbehorende processen en verantwoordelijkheden.
icon: material/bank
---

## Wat is governance

Governance gaat over de inrichting van een organisatie en de daarbij horende processen, regels, gebruiken en bijbehorende verantwoordelijkheden. 
In het Algoritmekader gaat het over governance van AI en algoritmes en systemen waarin deze verwerkt zijn. 

!!! note "Let op!"
    Omdat het Algoritmekdader uitgaat van de [brede definitie van een algoritme](../overhetalgoritmekader/definities.md), hanteren we voor het gemak de term “algoritmegovernance” als we het hebben over governance over algoritmes én AI. 

De noodzaak van algoritmegovernance is om grip te hebben (of krijgen) op algoritmes en AI binnen een organisatie en zaken als (onbedoelde) discriminatie te voorkomen. 
Mede gezien de AI-verordening is het van belang dat organisaties zich organiseren om deze wet correct te kunnen naleven. 
Bewustzijn bij bestuur en organisatie is daarvoor een belangrijk vertrekpunt.

#### Verschillende niveau's van governance
Algoritmegovernance bestaat op verschillende niveaus: van (inter)nationaal niveau, naar organisatieniveau naar het niveau van het AI-systeem (zie figuur hieronder). 

Het Algoritmekader focust op de onderste twee niveaus. Hier kan een organisatie invloed op uitoefenen. Dit zijn **organisatieniveau** en **systeemniveau**.

![Algoritme en AI governance ladder, TNO, 2024](https://github.com/user-attachments/assets/e6102b7f-347b-447a-83e5-bc423ad031c3)
Bron: TNO, 2024

#### Uitdagingen bij algoritmegovernance

* De omvang van een organisatie is van groot belang. Bij een kleine gemeente zijn de rollen en verantwoordelijkheden heel anders belegd dan bij een ministerie.
* Voor veel organisaties staat algoritmegovernance in de kinderschoenen.
* Binnen een organisatie kan algoritmegovernance niet los worden gezien van de algemene governance, data-governance en IT-governance. 
* Bij algoritmegovernance komen veel thema's bij elkaar (data, privacy, security) en is veel kennis nodig.
  * Binnen een organisatie kan algoritmegovernance niet los worden gezien van de algemene governance, data-governance en IT-governance.
* Algoritmegovernance moet aansluiten bij de strategie, doelstellingen en publieke waarden van een organisatie

In diverse maatregelen geven we een startpunt om hoe om te gaan met algoritmegovernance

## Leeswijzer: Governance in het Algoritmekader

Als je deze sectie leest ben je waarschijnlijk geïnteresseerd in het opzetten of verbeteren van algoritmegovernance bij jou organisatie.

Een algoritmegovernance ingericht hebben is een randvoorwaarde om de vereisten die het Algoritmekader noemt verantwoord en gestructureerd aan te pakken. Mogelijk heeft je organisatie nog geen (volwassen) lifecyclemodel voor ontwikkeling, inkoop en beheer van AI. Veel maatregelen rondom governance gaan dan ook over het inrichten van governance. Dit vindt dan ook plaats in de [**Organisatieverantwoordelijkheden**](https://minbzk.github.io/Algoritmekader/levenscyclus/organisatieverantwoordelijkheden/) fase voorafgaand aan de AI-levencyclus.

We onderscheiden twee fases:
1. **Randvoorwaarden algoritmegovernance**
2. **Inrichten van algoritmegovernance** 

### Fase 1: Randvoorwaarden algoritmegovernance

Een algoritmegovernance inrichten vereist dat er eerst aan bepaalde randvoorwaarden is voldaan. Is er al een visie of beleid over hoe met AI en algortimes om te gaan? Is er al iemand verantwoordelijk voor AI en algortimes? Wie gaat over de naleving van bijvoorbeeld de AI-verordening?

Kijk eens naar maatregelen (hieronder) zoals:
* Stel een visie met betrekking tot AI en algoritmes op en zorg voor bestuurlijk draagvlak.
* Onderzoek wat er al is qua bestaande governancestructuren waar van te leren is en denk na over hoe organisatieonderdelen moeten samenwerken om goede algortimegovernance mogelijk te maken.
* Volwassenheidsniveau: Breng het volwassenheidsniveau in kaart.
* Verken welke normen en standaarden er te gebruiken zijn.

### Fase 2: Inrichten van algoritmegovernance

We geven voorbeelden en best practices voor het inrichten van algoritmegovernance.

Kijk eens naar maatregelen (hieronder) zoals:
* Rollen en verantwoordelijkheden in algoritmegovernance
* Governance en de AI-levenscyclus
* Three lines of defence governance

!!! note "Let op!"
    Voorbeelden bieden in hoofdlijnen een ‘blauwdruk’ voor hoe algoritmegovernance kan worden ingericht. 
    De grootte en inrichting van de organisatie. 
    Er moet altijd moet worden gekeken hoe dit in de eigen organisatie is in te passen. 
 

## Aandachts- en actiepunten algoritmegovernance algemeen
* Maak iemand verantwoordelijk voor het opstellen van de algoritmegovernance.
* Zorg voor (bestuurlijk) bewustzijn als je ziet dat algoritmegovernance ontbreekt maar nog niet belegd is.
* Zorg voor overlegstructuren met keuzemandaat met belangrijke partijen/stakeholders.


## Maatregelen

<!-- list_maatregelen onderwerp/governance no-search no-onderwerp no-rol no-levenscyclus -->
