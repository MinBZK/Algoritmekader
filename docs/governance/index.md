---
title: Governance
summary: Hier staat een korte samenvatting over dit onderwerp
icon: material/bank
---

## Wat is governance

Governance gaat over de inrichting van een organisatie en de daarbij horende processen, regels, gebruiken en bijbehorende verantwoordelijkheden. 
Dit onderdeel van het Algoritmekader gaat over de governance van AI en algoritmes en systemen waarin deze verwerkt zijn. 

!!! note "Let op!"

    Governance wordt in verschillende contexten anders gebruikt, daarom spreken van “algoritme en AI governance”. 
    Omdat het Algoritmekdader uitgaat van de [brede definitie van een algoritme](../overhetalgoritmekader/definities.md), hanteren we voor het gemak de term “algoritme-governance” als we het hebben over governance over algoritmes en AI. 
    Dat kan omdat AI-systemen altijd algoritmes zijn, terwijl niet alle algoritmes AI-systemen zijn.

De noodzaak van governance is om grip te hebben (of krijgen) op algoritmes en AI binnen een organisatie en zaken als (onbedoelde) discriminatie te voorkomen. 
Mede gezien de AI-verordening, die 1 augustus 2024 gefaseerd in werking is getreden, is het van belang dat organisaties zich organiseren om deze wet correct te kunnen uitvoeren. 
Bewustzijn bij bestuur en organisatie is daarvoor een belangrijk vertrekpunt.

### Verschillende niveau's van governance
Algoritme en AI governance bestaat op verschillende niveaus: van (inter)nationaal niveau, naar organisatieniveau naar het niveau van het AI-systeem (zie Figuur hieronder). 
In het Algoritmekader wordt gefocust op de twee niveaus: 

- organisatie
- algoritme (lifecycle).

![Algoritme en AI governance ladder, TNO, 2024](https://github.com/user-attachments/assets/b7a237be-6caf-4266-910b-5fd05f4dc93b)

Binnen een organisatie kan algoritme en AI governance niet los worden gezien van de algemene governance, data-governance en IT-governance. 
Per organisatie zal verschillen in hoeverre dit is ontwikkeld.
De omvang van een organisatie is ook een belangrijk aspect. 
Algoritme en AI governance moet aansluiten bij de strategie, doelstellingen en publieke waarden van een organisatie, waarbij moet worden voldaan aan wettelijke vereisten en ethische principes (Mäntymäki et al., 2022) 

In de bijbehorende paragrafen werken we uit welke delen algoritme en AI governance bestaat en hoe dit kan worden toegepast. 
We geven de hoofdlijnen mee in een ‘blauwdruk’ afgestemd op o.a. formaat van de organisatie. Let wel: het is altijd een proces om te kijken hoe dit in jouw organisatie in te passen is. 


## Governance in het Algoritmekader

Het onderwerp Governance in het algoritmekader is opgedeeld in twee delen, die in feite twee fases vormen:

- In kaart brengen van huidige (AI en algoritme) governance 
- AI en algoritme governance realiseren met best practices en voorbeelden

Een AI en algoritmegovernance (processen, verantwoordelijken, etc.) ingericht hebben, is een randvoorwaarde om de vereisten die het Algoritmekader noemt verantwoord en gestructureerd aan te pakken.
Een AI en algoritmegovernance moet zijn ingericht alvorens te kunnen starten met algoritmes. Kortom: governance is het startpunt.

Aan het einde van ieder subonderwerp binnen het onderwerp governance geven we aandachts- en actiepunten. Daarbij zijn er twee te onderscheiden doelgroepen (invalshoeken) met soms verschillend handelingsperspectief: 

1. Een medewerker CDO/CIO-office met de taak om algoritmegovernance (beter) in te richten. Dit is top-down, bekeken vanuit organisatieperspectief.
2. Een algoritme-proceseigenaar die wil waarborgen dat de algoritmegovernance aansluit bij de praktijk. Dit is bottom-up, bekeken vanuit het perspectief van het product. 


### huidige situatie AI en algoritme governance

Om een goede AI en algoritme governance te realiseren is het van belang eerst de organisatie te kennen. Wat er al is aan governance (processen, rollen, etc.), beïnvloedt hoe AI en algoritme governance daaraan opgehangen kan worden. De eerste fase van het in kaart brengen van de huidige situatie AI en algoritme governance is ingedeeld in:

-	[Volwassenheid en ontwikkelstappen](volwassenheidsniveau.md): Het niveau van volwassenheid verschilt per organisatie. Daarnaast is de grootte van een organisatie van grote invloed. 
-	[Samenhang verschillende governance structuren](samenhang-governancestructuren.md): AI en algoritme governance kan niet los worden gezien van de algemene governance, data-governance en IT-governance. 
-	[Belang bestuurlijke/politiek verantwoordelijkheid](politiek-bestuurlijk-kader.md): De waarden die de organisatie vanuit (politieke) bestuurlijke top uitzet geven daarbij ook belangrijke kleur aan de inrichting van de AI en algoritme governance.

### Best practices en voorbeelden van AI en algoritme governance

De tweede fase gaat over het realiseren van een AI en algoritme governance met best practices en voorbeelden van AI en algoritme governance. 
De volgende onderwerpen komen hier aan de orde:

- [Governance structuur](governance-structuur.md): basis in 3 lines of defense
- [Governance per risicogroep](governance-per-risicogroep.md)
-	[Algoritmelevenscyclus](interactie-met-levenscyclus.md)(beslis-“gates”)
-	[Rollen en verantwoordelijkheden](rollen-en-verantwoordelijkheden.md)
-	[Interactie met burgers en omgeving](interactie-burgers-en-omgeving.md)

Voorbeelden bieden in hoofdlijnen een ‘blauwdruk’ voor hoe algoritmegovernance kan worden ingericht. 
Belangrijk om te realiseren dat altijd moet worden gekeken hoe dit in de eigen organisatie is in te passen. 
Het is afhankelijk van onder andere de grootte en inrichting van de organisatie. 
Waar mogelijk geven we daarom voorbeelden uit een divers scala aan organisaties. De best practices geven handvatten en lessen om ook zelf aan de slag te gaan.  

## Wat algemene best practices 

- Maak iemand verantwoordelijk voor AI en algoritmegovernance
-	Zorg voor overlegstructuren met keuzemandaat met belangrijke partijen/stakheholders
-	Zorg voor procedures waarin instrumenten als de IAMA/DPIA een plek hebben.

## Vereisten

<!-- list_vereisten_1 onderwerp/governance -->

## Maatregelen

<!-- list_maatregelen_1 onderwerp/governance -->
