---
title: Interactie met de levenscyclus
---

Voor effectieve governance van algoritmen/AI is het vormgeven van de juiste interacties en informatie uitwisseling tussen direct betrokkenen bij de ontwikkeling/inzet van algoritmen/AI en stakeholders binnen/buiten de organisatie in elke fase van de levenscyclus essentieel. Het gaat enerzijds over het top down betrokken en verantwoordelijk blijven, het bijsturen op de juiste doelstellingen, waarden en principes en het alloceren van passende middelen en randvoorwaarden om verantwoorde inzet mogelijk te maken. Anderzijds gaat het over het bottom up betrekken van de juiste stakeholders in de organisatie, het verschaffen van benodigde informatie en het voorleggen van afwegingen en uitdagingen die verantwoorde inzet van algoritmen/AI mogelijk maken. 

Om deze interactie vorm te geven wordt er tussen elke fase in de levenscyclus een “gate” geplaatst. In de afronding van de voorgaande fasen en opstarten van de volgende fase wordt daarmee een formele poort geplaatst. Om door deze poort te komen dient de voorgaande fase volledig afgerond te zijn: vraagstukken dienen beantwoordt te zijn, activiteiten uitgevoerd en aan (interne/externe) vereisten dient voldaan te zijn. Deze zaken kunnen in de vorm van documentatie opgeleverd worden aan de organisatie, waarna een gesprek/review plaats kan vinden. 

Het vormgeven van deze overgangen geeft verantwoordelijke stakeholders binnen de organisatie een structuur om de ontwikkeling/inzet van algoritmen en AI in elke fase te kunnen beoordelen en bijsturen. De gezamenlijke kernvraag voor alle betrokkenen in de gates: Geloven we dat de voordelen van de ontwikkeling/inzet van dit algoritme/AI model opwegen tegen de (te verwachten) nadelen? En wat doen we om hiermee om te gaan? Daarbij kunnen opvolgende fasen in de levenscyclus een eigen accentvraag kennen, zoals “Is het beoogde algoritme wenselijk” in de probleemanalyse fase tot “Levert het algoritme nog de waarde op die we beogen?” tijdens de monitoring en beheer fase. 

![Voorbeeld VWS](https://github.com/user-attachments/assets/b479db11-a1ce-460a-bcee-bb9873e0e2fe)*Voorbeeld: Levenscyclus uit “[Hulpmiddel handelingsruimte waardevolle AI in de zorg](https://www.datavoorgezondheid.nl/wegwijzer-ai-in-de-zorg/documenten/publicaties/2021/07/15/innovation-funnel-for-valuable-ai-in-healthcare)” (Ministerie VWS) met tussen elke fase een gate met bijbehorende kernvraag.*

Ook het UWV maakt in haar levenscyclus een gelaagdheid aangebracht in de “gates” door gebruik te maken van een zachte en harde knip tussen de opvolgende fasen. Enerzijds is er een zachte knip voorzien door aan het eind van elke levensfase de mogelijkheid te laten om een stap terug in de levenscyclus te laten. Mocht onduidelijk wat de boogde voordelen zijn tov. de nadelen of er onvoldoende invulling gegeven is aan de vereisten/activiteiten dan kan het algoritme/ai ontwikkelproces terug gaan naar de levenscyclus.

Anderzijds zijn er 4 harde grenzen in de levenscyclus aangebracht waarin formele vereisten aan het ontwikkeltraject worden opgelegd.  

![Voorbeeld UWV](https://github.com/user-attachments/assets/055d3ade-cd1c-4245-b5ef-51c91acdb877)*Voorbeeld: UWV heeft een [modellevenscyclus](https://www.uwv.nl/overuwv/Images/bijlage-4-beslissing-op-bezwaar-op-wob-verzoek-software-en-algoritmes.pdf) gedefinieerd die bestaat uit acht stappen.*

Veel organisaties hebben al een levenscyclus voor AI-ontwikkeling. AI-governance kan hierop aansluiten door 'gates' of controlepunten in te voeren tussen de verschillende stappen in de levenscyclus waar bepaalde processen worden uitgevoerd door verantwoordelijken, zoals het aanleveren van documenten, het uitvoeren van controles en het maken van afwegingen.
Het BZK AI-validatieteam ontwikkelt de [Algorithm Management Toolkit](https://github.com/MinBZK/amt) om deze processen te faciliteren en te loggen. Houd er rekening mee dat de 'gates' niet altijd hetzelfde zijn hoeven te zijn tussen verschillende projecten. Zo vereist een algoritme met een hoog-risicoclassificatie andere governance dan minder impactvolle algoritmes. Eveneens vraagt het inkoopproces van een off-the-shelf AI-systeem of SaaS om andere procedures dan de inkoop van software die nog verder ontwikkeld wordt.

## Bronnen
| |



## Vereisten

<!-- list_vereisten_1 bouwblok/governance -->

## Maatregelen

<!-- list_maatregelen_1 bouwblok/governance -->



