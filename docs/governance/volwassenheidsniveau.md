---
title: Volwassenheidsniveau
summary: Hier staat een korte samenvatting over dit onderwerp
icon: material/bank
---

Om tot een passende AI-governance voor een organisatie te komen, moet eerst worden vastgesteld waar een organisatie zich momenteel bevindt op dit gebied. Dit wordt het bepalen van het zogenaamde 'volwassenheidsniveau' genoemd. Op basis hiervan kunnen vervolgstappen worden gedefinieerd waar een organisatie aan kan gaan werken om zich naar de volgende niveaus voor AI-governance door te ontwikkelen. 

Er zijn verschillende volwassenheidsmodellen hiervoor te gebruiken. Enkele voorbeelden zijn hieronder beschreven. Deze modellen richten zich niet altijd expliciet op AI governance maar kijken naar AI in de organisatie in brede zin of naar “AI ethics”. AI governance is echter een onderdeel van deze modellen.

## Voorbeelden van volwassenheidsmodellen

#### AI ethics maturity model van Krijger, Thuis, de Ruiter, Ligthart & Broekman (2023).
Op basis van zes categorieën (awareness & culture, Policy, Governance, Communication & Training, Development Proces, en Tooling) op verschillende niveau’s. 

![Krijger, J., Thuis, T., de Ruiter, M. et al. The AI ethics maturity model: a holistic approach to advancing ethical data science in organizations. AI Ethics 3, 355–367 (2023)](https://github.com/user-attachments/assets/07860cdc-9d6c-46f4-aace-cfcdf71e114d)

Bron: uit Krijger, Thuis, de Ruiter, Ligthart & Broekman (2023) 

#### Het Datavolwassenheidsmodel van de IBDS
Richt zich op datavolwassenheid, maar heeft daarin veel raakvlakken met AI waar voor data een belangrijk component is. Heeft een eigen [beslishulp datavolwassenheid](https://realisatieibds.nl/groups/view/c23ab74c-adb4-424e-917d-773a37968efe/kenniscentrum-van-de-ibds/wiki/view/2447d2a8-6c48-468d-9739-00772688853f/beslishulp-datavolwassenheid) maar ook een [meetgids](https://realisatieibds.nl/page/view/ad94d97c-4d48-443c-aedd-235b2d0ca8b6/wegwijzer-volwassenheidsmodellen) met verschillende methoden.

#### Flexible Maturity Model for AI Governance Based on the NIST AI Risk Management Framework van de IEEE-USA.
De NIST is een zeer veel gebruikte standaard voor cybersecurity (onlangs geüpdatet en nu soms NIS2 of NIST2 genoemd). Dit model bekijkt AI governance volwassenheid aan de hand van categorieën uit de NIST.

### Responsible AI Maturity Model van Microsoft Research
Dit model ([link](https://www.microsoft.com/en-us/research/publication/responsible-ai-maturity-model/)) is onderverdeeld in drie onderdelen (organisational foundation, team approach, en RAI practice) waarvan organisational foundation ingaat op AI Governance. 

## Innovatie en volwassenheid

Inzet van AI kan vaak worden gezien als innovatie. Hoe kunnen innovatieve ideeën worden ondersteund door AI en hoe kan AI worden gebruikt om nieuwe innovatieve toepassingen te vinden? Ook voor innovatie bestaan er volwassenheidsmodellen. Een voorbeeld van een volwassenheidsmodel voor innovatie is de [Innovatie Maturity Scan](https://www.rijksorganisatieodi.nl/innoveren-met-impact/onze-services/innovatie-maturity-scan) van Innoveren met Impact. 
 
Om zowel op AI als op innovatie te verbeteren, kunnen volwassenheidsmodellen voor AI en voor innovatie worden geïntegreerd. Om dat te doen is het goed om te kijken naar de overlap en de verschillen tussen de twee modellen. Vul het ene model aan met de nog ontbrekende elementen uit het andere model. Bepaal het huidige niveau van de organisatie op beide modellen. Vergelijk voor beide modellen het huidige niveau met het gewenste niveau en ontwikkel een roadmap om de doelen te bereiken. 

## Verdere stappen
Nadat een volwassenheidsniveau van de AI-governance is vastgesteld kunnen hier concrete taken aan worden verbonden. Het realiseren van AI-governance vraagt zeer waarschijnlijk om een organisatieverandering. Het is aan te raden om verantwoordelijkheid te beleggen voor het realiseren van AI-governance. Dit is mogelijk te koppelen aan de implementatie van de AI-verordening binnen de organisatie. Bewustzijn over de noodzaak voor AI-governance moet op bestuurlijk niveau helder zijn. Een analyse van volwassenheidsniveau kan helpen input te geven waar eerst op te richten.

## Acties/vragen:
•	Breng in kaart wat er al is m.b.t. IT-governance met één van de volwassenheidsmodellen.
o	Is de organisatie volwassen? Vallen AI en algoritmes al ergens onder? 
o	Breng deze informatie naar je bestuur met het verzoek duidelijkheid te krijgen hoe AI-governance belegt zou moeten worden. (De AI-verordening vraagt om belegde verantwoordelijkheden m.b.t. AI en algoritmes.)
•	Er is verschil in datageletterdheid van ambtenaren. Benodigde skills en expertise (die mogelijk ontbreken) is van belang bij het invullen van rollen en verantwoordelijkheden.

 


## Vereisten

<!-- list_vereisten_1 bouwblok/governance -->

## Maatregelen

<!-- list_maatregelen_1 bouwblok/governance -->
