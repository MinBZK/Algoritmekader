---
title: Welkom bij het algoritmekader!
summary: Het ministerie van BZK gaat aan de slag met een Algoritmekader. Het doel daarvan is om overheden op praktische wijze te ondersteunen, zodat zij op een wettige en ethisch verantwoorde wijze algoritmes en AI-systemen gebruiken.
---

# Welkom bij het Algoritmekader!
Wil de overheid effectief en verantwoord gebruik kunnen maken van algoritmes en (daarmee) van Artificiële Intelligentie (AI), dan stelt dat eisen aan de manier waarop we daarmee omgaan. Tegelijkertijd zien we ook dat wat nodig is voor verantwoorde inzet enorm in ontwikkeling is, bijvoorbeeld door de snelle opkomst van (generatieve) AI. In relatief korte tijd komen er veel nieuwe mogelijkheden, maar ook nieuwe wetten, regels, normen en instrumenten. Veel overheden zien soms door de bomen het bos niet meer. Want hoe voldoe je aan de minimale normen? Wanneer is er sprake van verantwoorde inzet? En: welk instrument pas je wanneer toe?  

Met het Algoritmekader werken we als overheid samen aan de antwoorden daarop. Dat doen we open; iedereen kan deze ontwikkeling volgen en eraan bijdragen. We maken bij de ontwikkeling gebruik van wat er al is: vereisten uit wet- en regelgeving, maatregelen uit de praktijk en standaardisatie, best practises en instrumenten. Het kader brengt dit samen op een logische manier. Zodat overheden in alle fasen van de levenscyclus van algoritmische en AI-toepassingen praktische handvatten hebben. Best practices, use cases en input van eindgebruikers helpen te komen tot een goed en gedragen Algoritmekader voor alle overheden. Het kader wordt een praktisch hulpmiddel om algoritmes en AI verantwoord te kunnen inzetten en te voldoen aan de (minimale) vereisten die wet- en regelgeving daaraan stellen.

De informatie in het Algoritmekader is logisch aan elkaar gekoppeld, zodat gebruikers interactief door de informatie kunnen navigeren. Er kan worden gestart vanuit de algoritme levenscyclus, de vereisten, maatregelen en rollen via de bovenstaande tabs. De informatie is 'gelaagd' opgebouwd. Dat betekent dat kan worden doorgeklikt om meer gedetailleerde informatie te raadplegen. De zoekbalk kan eveneens worden benut en spoedig is het mogelijk om exports naar PDF te maken van de geraadpleegde informatie. 

Zie het tabje 'over het Algoritmekader' voor meer informatie over de (door)ontwikkeling van het Algoritmekader. 

!!! info "Disclaimer"

    Het Algoritmekader is nog volop in ontwikkeling. Op deze plek willen we vooral aan de slag gaan op een open en transparante wijze. Het is dus niet definitief. Dat betekent dat er dingen opstaan die niet af zijn en soms zelfs fout. Mocht er iets niet kloppen, laat het ons weten via [GitHub](https://github.com/MinBZK/Algoritmekader).

## Bijdragen aan het algoritmekader?
We ontwikkelen het Algoritmekader op een open manier via [GitHub](https://github.com/MinBZK/Algoritmekader). Bekijk de [ontwikkelomgeving](https://github.com/MinBZK/Algoritmekader) van het Algoritmekader.

### Heb je een vraag of opmerking? 
Neem contact op via [GitHub](https://github.com/MinBZK/Algoritmekader) (zie punt 4 of 5) of stuur een email naar algoritmes@minbzk.nl.

[Stuur een mail :fontawesome-solid-paper-plane:](mailto:algoritmes@minbzk.nl?subject=Vraag%20over%20het%20algoritmekader){ .md-button }

### Heb je een vraag of opmerking? 
Neem contact op via [GitHub](https://github.com/MinBZK/Algoritmekader) (zie punt 4 of 5) of stuur een email naar algoritmes@minbzk.nl.

[Stuur een mail :fontawesome-solid-paper-plane:](mailto:algoritmes@minbzk.nl?subject=Vraag%20over%20het%20algoritmekader){ .md-button }
