---
title: Modelcontractbepalingen
toelichting: Modelbepalingen kunnen helpen om een contract op te stellen dat een organisatie in staat stelt veilige en verantwoorde algoritmen of AI-systemen in te kopen.
levenscyclus:
- probleemanalyse
- ontwerp
- dataverkenning-en-datapreparatie
- verificatie-en-validatie
onderwerp:
- publieke-inkoop
rollen:
- jurist
---

<!-- tags -->

## Instrument

Modelbepalingen kunnen helpen om een contract op te stellen dat een organisatie in staat stelt veilige en verantwoorde algoritmen of AI-systemen in te kopen. 
Deze bepalingen (of voorwaarden) kunnen opgenomen worden wanneer er een contract wordt afgesloten met een leverancier van een algoritme of algoritmisch systeem. 
Er kunnen dan bijvoorbeeld beperkingen gelden om onaanvaardbare risico's van AI te vermijden, of bepaalde voorwaarden gesteld worden waaraan een algoritme juist moet voldoen. 
Ook kunnen bepaalde [voorwaarden worden opgenomen op basis van de vereisten](../maatregelen/maak_vereiste_onderdeel_van_contractovereenkomst.md) in het Algoritmekader.

### Europese Commissie
De Europese contractvoorwaarden voor AI bieden aanbestedende organisaties de mogelijkheid om specifieke clausules op te nemen in de overeenkomst. Op deze manier worden afspraken gemaakt over onderwerpen die in lijn zijn met de aankomende AI-Act. Er zijn 2 versies van de AI-inkoopvoorwaarden opgesteld: een [set voorwaarden voor AI-toepassingen met een hoog-risicoprofiel](https://www.pianoo.nl/sites/default/files/media/documents/2024-07/ai_procurement_clauses_template_high_risk_nl.pdf) en een [set voorwaarden voor AI-toepassingen met een laag-risicoprofiel](https://www.pianoo.nl/sites/default/files/media/documents/2024-07/AI_Procurement_Clauses_Template_NON_HIGH_RISK_NL-1.pdf).

### Gemeente Amsterdam
De Europese contractvoorwaarden voor AI zijn gebaseerd op onder andere de modelbepalingen die de Gemeente Amsterdam al eerder opstelde. Deze dienen als voorbeeld voor andere gemeenten die algoritmische toepassingen willen inkopen.

### AI-module bij ARBIT-2022
[De AI-module bij de ARBIT](https://www.pianoo.nl/nl/actueel/nieuws/nieuw-ai-module-bij-de-modelovereenkomst-arbit-2022#:~:text=Voor%20de%20inkoop%20van%20hoog,de%20ARBIT%20te%20sluiten%20overeenkomst.) is gebaseerd op het gepubliceerd model van de Europese Commissie dat hierboven beschreven wordt. Via een verwijzing in de gebruikte modelovereenkomst kan de AI-module onderdeel gaan uitmaken van een onder de ARBIT te sluiten overeenkomst.

De ARBIT zijn de Algemene Rijksinkoopvoorwaarden bij IT‑overeenkomsten (ARBIT) en zijn bedoeld voor kleine en middelgrote IT-inkopen door de overheid. [Lees meer hierover op de website van PIANOo](https://www.pianoo.nl/nl/regelgeving/voorwaarden/rijksoverheid/algemene-rijksinkoopvoorwaarden-bij-it-overeenkomsten-arbit#:~:text=Rijksoverheid-,Algemene%20Rijksinkoopvoorwaarden%20bij%20IT%E2%80%91overeenkomsten%20(ARBIT),IT%2Dinkopen%20door%20de%20overheid.).


## Relevantie

Steeds meer organisaties kopen algoritmische toepassingen in die veel impact hebben op gebruikers of beslissingen. Het is daarom van belang dat aanbestedende overheidsorganisaties afspraken maken met leveranciers, zodat de werking van de algoritmische toepassing transparant is en op een veilige en verantwoorde manier gebruikt wordt. Verschillende organisaties hebben daarom (voorbeeld-)contractvoorwaarden voor het inkopen van AI-systemen beschikbaar gesteld. Denk aan de Europese Commissie en de Gemeente Amsterdam.


## Bijbehorende vereisten

<!-- list_vereisten_on_maatregelen_page -->

## Bronnen

| Bron                        |
|-----------------------------|
|[Modelbepalingen voor gemeenten voor verantwoord gebruik van Algoritmische toepassingen](https://www.amsterdam.nl/innovatie/digitalisering-technologie/algoritmen-ai/contractvoorwaarden-algoritmen/)|
|[Contractvoorwaarden voor het inkopen van artificiële intelligentie (AI)](https://www.pianoo.nl/nl/document/21644/contractvoorwaarden-voor-het-inkopen-van-artificiele-intelligentie-ai)|
|[AI-module bij de modelovereenkomst ARBIT-2022](https://www.pianoo.nl/nl/actueel/nieuws/nieuw-ai-module-bij-de-modelovereenkomst-arbit-2022)|

## Voorbeeld

Heb jij een goed voorbeeld van het gebruik van modelbepalingen of contractvoorwaarden op het gebied van algoritmen? Laat het ons weten!
