---
title: Fase 6, implementatie
hide:
- toc
---

# Fase 6: Implementatie
In deze fase wordt het algoritme in de praktijk gebracht en duurzaam geïntegreerd in het bedrijfsproces.
In de praktijk wordt veelal eerst een pilot uitgevoerd voor een afgebakende periode of over een beperkt aantal zaken.
In deze situatie, een pilot, wordt tijdelijk productiedata verwerkt.
Dit vraagt om een goede samenwerking tussen het ontwikkelteam en de gebruikers van het algoritme.
Niet alleen de prestaties van het algoritme worden nogmaals gevalideerd, maar bijvoorbeeld ook of de output zodanig wordt gepresenteerd dat gebruikers hiermee kunnen werken.
Na deze pilot wordt onderzocht in hoeverre het algoritme presteert conform wens en verwachting.
Er kan worden gekozen om het algoritme eerst nog door te ontwikkelen op basis van de bevindingen, uit te faseren of om de oplossing structureel onderdeel te maken van de bedrijfsvoering door het te implementeren.

Als een besluit wordt genomen om de oplossing te implementeren, dan is het van belang dat gebruikers goed begrijpen hoe de resultaten van het algoritme moeten worden geïnterpreteerd, dat de rest-risico's bekend zijn, de verantwoordelijkheden belegd zijn en dat er duidelijke werkinstructies zijn over het gebruik van het algoritme.
Service- en incidentmanagement moet volledig worden geoperationaliseerd, zodat gebruikers kunnen worden geholpen bij vragen of incidenten.
Een kenmerkend element van deze fase is dat vanaf nu betrokkenen onderhevig zijn aan de werking van het algoritme.
Beslissingen en besluiten komen nu bijvoorbeeld mede of geheel door de werking van het algoritme tot stand.
Waar passend, bijvoorbeeld bij impactvolle of hoog risico AI-systemen wordt dit duidelijk gecommuniceerd naar betrokkenen, voordat de oplossing volledig is geïmplementeerd.


## Vereisten { data-search-exclude }

<!-- list_vereisten levenscyclus/implementatie no-rol no-levenscyclus no-search no-onderwerp -->

## Aanbevolen maatregelen { data-search-exclude }

<!-- list_maatregelen levenscyclus/implementatie no-rol no-levenscyclus no-search no-onderwerp  -->


## Help ons deze pagina te verbeteren
Deel je idee, suggestie of opmerking via [GitHub](https://github.com/MinBZK/Algoritmekader/issues/new/choose) of mail ons via [algoritmes@minbzk.nl](mailto:algoritmes@minbzk.nl).
