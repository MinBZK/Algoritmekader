---
title: Fase 6, implementatie
hide:
- toc
---

# Fase 6: Implementatie
In deze fase implementeer je het algoritme of AI-systeem in de organisatie. Vanaf dan kunnen medewerkers ermee werken. Meestal begin je met een pilot of test, voordat je het echt implementeert.

## Pilot uitvoeren
Als je het algoritme of AI-systeem nog test voor implementatie, verwerk je tijdelijk data. Hiervoor moeten je ontwikkelteam en de groep gebruikers die testen goede afspraken maken, over het gebruik van het algoritme of AI-systeem tijdens de pilot.

Tijdens de pilot test je de:

* prestaties van het algoritme of AI-systeem, door deze opnieuw te [valideren](https://minbzk.github.io/Algoritmekader/levenscyclus/verificatie-en-validatie/)
* output (resultaten): kunnen gebruikers hier bijvoorbeeld mee werken?

Na de pilot concludeer je of het algoritme of AI-systeem presteert volgens de wensen en verwachtingen. En je besluit of het nodig is om terug te gaan naar te [ontwikkelen](https://minbzk.github.io/Algoritmekader/levenscyclus/ontwikkelen/), om te stoppen en [uit te faseren](https://minbzk.github.io/Algoritmekader/levenscyclus/uitfaseren/) of om verder te implementeren.

## Implementeren
Vóór implementatie regel je in elk geval het volgende:

* Gebruikers begrijpen hoe zij de output (resultaten) moeten interpreteren.
* Gebruikers hebben toegang tot duidelijke werkinstructies.
* Voor het oplossen van vragen en incidenten heeft de organisatie een goede werkwijze.
* Het is duidelijk wie waarvoor verantwoordelijk is.
* De organisatie kent de restrisico’s: risico’s die overblijven nadat je maatregelen neemt.
* Betrokkenen zijn geïnformeerd. Dit is verplicht bij het in gebruik nemen van een impactvol algoritme of hoog-risico-AI-systeem.

## Vereisten implementatiefase { data-search-exclude }

<!-- list_vereisten levenscyclus/implementatie no-rol no-levenscyclus no-search no-onderwerp -->

## Aanbevolen maatregelen implementatiefase { data-search-exclude }

<!-- list_maatregelen levenscyclus/implementatie no-rol no-levenscyclus no-search no-onderwerp  -->


## Help ons deze pagina te verbeteren
Deel je idee, suggestie of opmerking via [GitHub](https://github.com/MinBZK/Algoritmekader/issues/new/choose) of mail ons via [algoritmes@minbzk.nl](mailto:algoritmes@minbzk.nl).
