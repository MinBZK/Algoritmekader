--- 
title: Fase 4, ontwikkelen
hide:
- toc
---

# Fase 4: Ontwikkelen
Dit is de fase waarin het algoritme wordt ontwikkeld door het ontwikkelteam. 
Als het gaat om AI-systemen, omvat deze fase het trainen van modellen met behulp van de voorbereide gegevens.
Als het gaat om algoritmes op basis van rekenregels, betreft dit het implementeren van deze rekenregels in de (ontwikkelomgeving van de) systemen.  

Het algoritme technisch correct ontwikkelen, inclusief het kunnen begrijpen van de beperkingen ervan, vraagt om een samenspel van expertise vanuit verschillende disciplines. 
Denk hierbij aan de proceseigenaar, domeinexperts van het te ondersteunen werkproces, data scientists, data engineer, (privacy)juristen, beleidsmedewerkers en een ethicus. 
Een voorbeeld hiervan is het beoordelen van de zogenaamde inputvariabelen of rekenregels (die voor een groot deel bepalen hoe een algoritme functioneert) van een machine learning model of algoritme. 
Deze rollen zijn bijzonder waardevol bij het beoordelen of deze variabelen of rekenregels juridisch zijn toegestaan, ethisch wenselijk zijn, technisch gezien- voldoende significant zijn en of deze van toegevoegde waarde zijn voor gebruikers. 
Dit multidisciplinaire team kan tijdens de ontwikkeling continu bijsturen, zodat het algoritme op een verantwoorde wijze functioneert en aansluit bij de beoogde doelstellingen.  

In deze fase is niet alleen het ontwikkelen van een algoritme, maar ook het documenteren van belangrijke afwegingen en het opstellen van technische documentatie van groot belang. 
Daarnaast zullen tal van (technische) maatregelen moeten worden getroffen zoals de verdere beveiliging van het informatiesysteem of bij de ontsluiting van de output naar gebruikers, het automatische genereren van logs en het inrichten van service en incidentmanagementprocedures.  

## Vereisten

<!-- list_vereisten levenscyclus/ontwikkelen no-rol no-levenscyclus no-search no-onderwerp -->

## Maatregelen

<!-- list_maatregelen levenscyclus/ontwikkelen no-rol no-levenscyclus no-search no-onderwerp -->


!!! info "Disclaimer"

    Het Algoritmekader is nog volop in ontwikkeling. Op deze plek willen we vooral aan de slag gaan op een open en transparante wijze. Het is dus niet definitief. Dat betekent dat er dingen opstaan die niet af zijn en soms zelfs fout. Mocht er iets niet kloppen, laat het ons weten via [GitHub](https://github.com/MinBZK/Algoritmekader).
