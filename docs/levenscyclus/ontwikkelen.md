---
title: Fase 4, ontwikkelen
hide:
- toc
---

# Fase 4: Ontwikkelen
In de ontwikkelfase bouw je het algoritme of AI-systeem samen met  een multidisciplinair team. Gaat het om rekenregels, dan implementeer je deze in een ontwikkelomgeving of systeem. Gaat het om een AI-systeem, dan train je het model met de juiste datasets.

## Taken ontwikkelfase
De belangrijkste taken in deze fase zijn:

* ontwikkelen van het algoritme of AI-systeem, inclusief modellen trainen met [goed voorbereide data](./dataverkenning-en-datapreparatie.md)
* documenteren van technische informatie en belangrijke keuzes
* [controleren van de uitkomst en werking](../onderwerpen/technische-robuustheid-en-veiligheid.md#controleer-regelmatig) van het algoritme of AI-systeem
* [beveiligen van het informatiesysteem](../onderwerpen/technische-robuustheid-en-veiligheid.md#bescherm-algoritmes-tegen-aanvallen-en-bedreigingen)
* [maatregelen](#aanbevolen-maatregelen) nemen voor bijvoorbeeld het verantwoord ontsluiten van output naar gebruikers, het automatisch genereren van logs en het inrichten van service- en incidentmanagementprocedures

## Rollen en verantwoordelijkheden
Alleen een multidisciplinair team kan algoritmes en AI-systemen technisch correct ontwikkelen en de beperkingen ervan begrijpen. Zo'n team bestaat uit medewerkers in verschillende [rollen](../rollen/index.md), zoals een:

* proceseigenaar
* domeinspecialist
* beleidsmedewerker
* data-scientist
* data-engineer
* privacy-jurist
* ethicus

Hoe goed een algoritme of AI-systeem werkt, leid je vooral af uit de rekenregels van het algoritme en de inputvariabelen van het machinelearning-model. Goede rekenregels en inputvariabelen zijn:

* juridisch toegestaan
* ethisch wenselijk
* technisch gezien voldoende significant
* zinvol voor gebruikers

Het multidisciplinaire team beoordeelt dit en stuurt steeds bij. Zo ontwikkel je samen een verantwoord algoritme of AI-systeem dat past bij het [afgesproken doel](../voldoen-aan-wetten-en-regels/maatregelen/1-pba-02-formuleren-doelstelling.md).

## Vereisten ontwikkelfase { data-search-exclude }

<!-- list_vereisten levenscyclus/ontwikkelen no-rol no-levenscyclus no-search no-onderwerp -->

## Aanbevolen maatregelen ontwikkelfase { data-search-exclude }

<!-- list_maatregelen levenscyclus/ontwikkelen no-rol no-levenscyclus no-search no-onderwerp -->


## Help ons deze pagina te verbeteren
Deel je idee, suggestie of opmerking via [GitHub](https://github.com/MinBZK/Algoritmekader/issues/new/choose) of mail ons via [algoritmes@minbzk.nl](mailto:algoritmes@minbzk.nl).
