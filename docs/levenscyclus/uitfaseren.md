---
title: Fase 8, uitfaseren
hide:
- toc
---

# Fase 8: Uitfaseren
In deze fase stop je met het algoritme of AI-systeem. Dit proces heet uitfaseren. Je verwijdert het algoritme of AI-systeem en alle trainingsdata. En je archiveert belangrijke informatie.

## Stoppen met algoritmes of AI
Je start met uitfaseren wanneer je besluit om te stoppen met een algoritme of AI-systeem. Redenen zijn bijvoorbeeld:

* Je bent ontevreden over de werking.
* Het algoritme of AI-systeem is niet langer nodig.
* Je vervangt het door een totaal andere of nieuwe versie.

Tijdens de uitfaseerfase zorg je ervoor dat gebruikers het algoritme of AI-systeem niet meer kunnen gebruiken. En je zorgt ervoor dat de organisatie de werking kan reconstrueren. Dit doe je in 4 stappen:

1. Informeer gebruikers dat het algoritme of AI-systeem wordt uitgefaseerd. Bij sommige gevoelige impactvolle algoritmes en hoog-risico-AI-systemen kan het ook nuttig zijn om andere betrokkenen te informeren.
2. Archiveer belangrijke informatie.
3. Verwijder het algoritme of AI-systeem uit de productieomgeving.
4. Verwijder de trainingsdata uit de ontwikkelomgeving.

## Archiveren
Archiveren zorgt ervoor dat je later terug kunt vinden hoe het algoritme werkte en waar het voor werd gebruikt. Je volgt de Archiefwet en bewaart belangrijke stukken voor een bepaalde periode:

* informatie Ã³ver het algoritme of AI-systeem, zoals stukken over de doelstelling en ontwikkeling en het besluit om te gaan uitfaseren
* gegevens (artefacten) die de werking van het algoritme of AI-systeem beschrijven, zoals logbestanden en parameters

Let erop dat de werking van je algoritme of AI-systeem kan veranderen door aanpassingen in de data of rekenregels, of door het opnieuw trainen met nieuwe data. Geef daarom duidelijk aan welke versie je archiveert. Tijdens de [ontwerpfase](https://minbzk.github.io/Algoritmekader/levenscyclus/ontwerp/) heb je hier als het goed is al aandacht aan besteed.

## Vereisten voor uitfasering { data-search-exclude }

<!-- list_vereisten levenscyclus/uitfaseren no-rol no-levenscyclus no-search no-onderwerp -->

## Aanbevolen maatregelen voor uitfasering { data-search-exclude }

<!-- list_maatregelen levenscyclus/uitfaseren no-rol no-levenscyclus no-search no-onderwerp -->


## Help ons deze pagina te verbeteren
Deel je idee, suggestie of opmerking via [GitHub](https://github.com/MinBZK/Algoritmekader/issues/new/choose) of mail ons via [algoritmes@minbzk.nl](mailto:algoritmes@minbzk.nl).
