--- 
title: Fase 8, uitfaseren
hide:
- toc
---

# Fase 8: Uitfaseren
Als wordt besloten dat het algoritme niet langer nodig is of wordt vervangen door een wezenlijk andere versie, wordt het gearchiveerd en uitgefaseerd. 
Hiermee wordt ervoor gezocht dat later kan worden gereconstrueerd hoe het algoritme heeft gefunctioneerd en dat gebruikers er geen gebruik meer van kunnen maken.  

Archiveren betekent dat documentatie en eventuele relevante artefacten (zoals logbestanden en de parameters van het model) worden bewaard voor een bepaalde periode. 
Het gaat daarbij ook om informatie over het algoritme, bijvoorbeeld het besluit en onderbouwing waarom het niet meer wordt gebruikt en waarom het in het verleden wel gebruikt werd. 
Archiveren is niet enkel relevant aan het einde van de levenscyclus, maar is ook gedurende het gebruik van het algoritme van belang. 
Er moet tijdig worden vastgesteld welke versies van een model moeten worden gearchiveerd, bijvoorbeeld al tijdens de ontwerpfase. 

Bij AI-systemen is er in praktijk vaak sprake van hertrainen op nieuwe data, wat het model anders maakt en andere voorspellingen kan doen geven. 
Ook meer eenvoudige algoritmes kunnen gedurende de tijd veranderen en andere voorspellingen geven, bijvoorbeeld door veranderende data of veranderende rekenregels. 
Er moet worden vastgesteld welke versies van een model moet gearchiveerd. 

Bij uitfaseren wordt het algoritme verwijderd uit de productieomgeving en, na archivering, wordt de trainingsdata uit de ontwikkelomgeving verwijderd. 
Het algoritme is hiermee niet meer te gebruiken door gebruikers. 
Gebruikers moeten hier vooraf over worden geïnformeerd en waar passend, bijvoorbeeld bij impactvolle of hoog risico AI-systemen, worden betrokkenen geïnformeerd over het beëindigen van het gebruik. 
 
## Vereisten { data-search-exclude }

<!-- list_vereisten levenscyclus/uitfaseren no-rol no-levenscyclus no-search no-onderwerp -->

## Maatregelen { data-search-exclude }

<!-- list_maatregelen levenscyclus/uitfaseren no-rol no-levenscyclus no-search no-onderwerp -->

!!! info "Disclaimer"

    Het Algoritmekader is nog volop in ontwikkeling. Op deze plek willen we vooral aan de slag gaan op een open en transparante wijze. Het is dus niet definitief. Dat betekent dat er dingen opstaan die niet af zijn en soms zelfs fout. Mocht er iets niet kloppen, laat het ons weten via [GitHub](https://github.com/MinBZK/Algoritmekader).

