---
title: Fase 5, verificatie en validatie
hide:
- toc
---

# Fase 5: Verificatie en validatie
In deze fase beoordeel en verbeter je het algoritme of AI-systeem. Je start een verificatieproces waarin je alle specificaties controleert. En je start een validatieproces waarin je de afgesproken doelen naloopt. Je neemt maatregelen als dat nodig is.

## Taken verificatie
Tijdens het verificatieproces controleer je of het algoritme of AI-systeem voldoet aan alle specificaties. Hiermee stel je vast of alle eigenschappen uit de [ontwerpfase](https://minbzk.github.io/Algoritmekader/levenscyclus/ontwerp/) daadwerkelijk technisch worden bereikt.

Zoâ€™n controle voer je bijvoorbeeld uit via een:

* interne audit
* externe audit
* [conformiteitsbeoordeling voor hoog risico-AI-systemen](https://minbzk.github.io/Algoritmekader/voldoen-aan-wetten-en-regels/vereisten/aia-14-conformiteitsbeoordeling/index.html)

Misschien moet je [maatregelen](https://minbzk.github.io/Algoritmekader/levenscyclus/verificatie-en-validatie/#aanbevolen-maatregelen) nemen op basis van de conclusies.

## Taken validatie
Tijdens het validatieproces bepaalt een [multidisciplinair team](https://minbzk.github.io/Algoritmekader/rollen/) of het algoritme of AI-systeem:

* goed genoeg presteert
* geschikt is voor het doel van het systeem

Hiervoor gebruik je nieuwe data, die het systeem nog niet kent.

Het multidisciplinaire team evalueert de nauwkeurigheid en prestaties van het algoritme of AI-systeem steeds opnieuw:

* Presteert het gelijk voor verschillende groepen? Of maakt het een [ongewenst onderscheid](https://minbzk.github.io/Algoritmekader/onderwerpen/bias-en-non-discriminatie/)?
* Presteert het ook goed bij uitzonderlijke gevallen en in abnormale situaties?

Laat [impactvolle algoritmen](https://minbzk.github.io/Algoritmekader/soorten-algoritmes-en-ai/impact-van-algoritmes/) en [hoog-risico-AI-systemen](https://minbzk.github.io/Algoritmekader/soorten-algoritmes-en-ai/risico-van-ai-systemen/#hoog-risico-ai-systeem) valideren door een onafhankelijke commissie of partij die advies kan geven over de werking.

Blijkt het model niet goed of ongeschikt, dan doorloop je opnieuw de [ontwikkelfase](https://minbzk.github.io/Algoritmekader/levenscyclus/ontwikkelen/) om de prestaties te verbeteren. Of je stopt ermee en gaat het model [uitfaseren](https://minbzk.github.io/Algoritmekader/levenscyclus/uitfaseren/).

Presteert het model volgens verwachting, dan kun je het gaan [implementeren](https://minbzk.github.io/Algoritmekader/levenscyclus/implementatie/).

## Vereisten voor verificatie en validatie { data-search-exclude }

<!-- list_vereisten levenscyclus/verificatie-en-validatie no-rol no-levenscyclus no-search no-onderwerp -->

## Aanbevolen maatregelen voor verificatie en validatie { data-search-exclude }

<!-- list_maatregelen levenscyclus/verificatie-en-validatie no-rol no-levenscyclus no-search no-onderwerp -->


## Help ons deze pagina te verbeteren
Deel je idee, suggestie of opmerking via [GitHub](https://github.com/MinBZK/Algoritmekader/issues/new/choose) of mail ons via [algoritmes@minbzk.nl](mailto:algoritmes@minbzk.nl).
