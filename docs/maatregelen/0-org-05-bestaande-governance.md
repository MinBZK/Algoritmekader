---
title: Sluit algoritmegovernance aan op bestaande governance
id: urn:nl:ak:mtr:org:05
toelichting: Onderzoek binnen de organisatie welke governancestructuren er al zijn en hoe algoritmegovernance daarop kan inhaken. Communicatie en samenwerking tussen organisatieonderdelen is doorlopend van groot belang.

levenscyclus:
- organisatieverantwoordelijkheden

onderwerp:
- governance

rollen:
- projectleider
- beleid-en-advies

---

<!-- tags -->

## Maatregel

Onderzoek binnen de organisatie welke governancestructuren er al zijn en hoe algortimegovernance daarop kan inhaken. Communicatie en samenwerking tussen organisatieonderdelen is doorlopend van groot belang.


## Toelichting


Bij de vormgeving van een algoritmegovernance van een organisatie is het van belang om aansluiting en samenwerking te bewerkstelligen met huidige governancestructuren binnen de organisatie, zoals IT, data, informatiebeveiliging en privacy governance waar dit onlosmakelijk mee verbonden is. 

In veel organisaties werken privacy- en informatiebeveiliging nauw samen van strategisch organisatieniveau tot operationeel omdat deze onderwerpen raken aan beide domeinen. 
Dit geldt in nog grotere mate voor vraagstukken rondom de inzet van algoritmes, die vragen om samenwerking en expertise vanuit veel verschillende invalshoeken.
Communicatie en vindbaarheid tussen de verschillende domeinen is hierin essentieel. 
De eindverantwoordelijkheid voor algoritmes moet bij één entiteit belegd worden, die let op het betrekken van de juiste (interne) partijen. 

Bij algoritmegovernance moet rekening worden gehouden met mogelijk conflicterende belangen. 
Bijvoorbeeld, het kan voorkomen dat de business of IT-teams innovatie willen nastreven, terwijl compliance teams juist vragen om het afremmen van innovatie. 
Een algortime-eindverantwoordelijke dient hierin de afwegingen te maken, in samenspraak.
Een strategie of visie zoals vastgelegd in een meerjarenbeleidsplan sturing geven en bestuurlijke steun opleveren in het maken van afwegingen.

## Aandachts- en actiepunten
* Welke lessen zijn geleerd met de implementatie van de AVG?
* Is er iemand intern verantwoordelijk gemaakt voor (toezicht op) algoritmes?
* Hoe communiceren verschillende groepen die aan AI-thema’s raken, zoals privacy of data, op dit moment?
* Een RACI-model kan ook helpen hierbij (zie ook maatregelen over rollen en verantwoordelijkheden).
* Hoe worden afwegingen gemaakt in de organisatie tussen innovatie en compliance?
* Een orgaan als een ethische commissie (AI) kan helpen te verbinden en keuzes te maken. Let wel op dat dit niet een 'praatgroep' wordt zonder daadwerkelijk mandaat en draagvlak.


## Voorbeelden
Een concreet voorbeeld van samen optrekken is [deze handreiking](https://www.cip-overheid.nl/media/av0dmahv/20230614-gezamenlijk-gebruik-iama-en-model-dpia-rijksdienst-v1-0.pdf) om de IAMA en DPIA gezamelijk uit te voeren.


!!! example "Voorbeeld: Ervaringen Kadaster" 

    1) Bij inwerkingtreding van de AVG ging men snel aan de slag met DPIA’s, vinkenlijstjes. Let op voor een schijndossier: Snap wat er toegepast moet worden,    voordat je aan de slag gaat; niet uitvoeren om maar te laten zien dat je eraan voldoet.
    2) Nadenken over governance. De FG is bij de wet geregeld, maar er is meer nodig. Welke profielen heeft de ondersteuning voor de uitvoering; (centrale) privacy officers en is hier ruimte voor?
    3) De FG kijkt naar de wet en interpreteert dit. Zorg dat deze interpretatie gelijk is binnen de organisatie en de collega’s die binnen de governance structuur samenwerken.
    4) Er is beleid gemaakt, maar te weinig bezetting en/of andere prioriteiten. Zorg voor een realistisch beleid en daarop een realistische planning. We willen vaak te veel (de gehele wetgeving meteen beheersen).
    _Centrale privacy officer Kadaster_


