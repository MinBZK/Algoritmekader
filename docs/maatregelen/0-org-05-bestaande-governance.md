---
title: Sluit algoritmegovernance aan op bestaande governance
id: urn:nl:ak:mtr:org:05
toelichting: Onderzoek binnen de organisatie welke governancestructuren er al zijn en hoe algoritmegovernance daarop kan inhaken. Communicatie en samenwerking tussen organisatieonderdelen is doorlopend van groot belang.

levenscyclus:
- organisatieverantwoordelijkheden

onderwerp:
- governance

rollen:
- projectleider
- beleid-en-advies

---

<!-- tags -->

## Maatregel

Onderzoek binnen de organisatie welke governancestructuren er al zijn en hoe algortimegovernance daarop kan inhaken. Communicatie en samenwerking tussen organisatieonderdelen is doorlopend van groot belang.


## Toelichting


Bij de vormgeving van een algoritmegovernance van een organisatie is het van belang om aansluiting en samenwerking te bewerkstelligen met huidige governancestructuren binnen de organisatie, zoals:

- IT governance
- [datagovernance](../onderwerpen/data#datagovernance-en-datamanagement)
- informatiebeveiliging zoals governance rondom de [NIS2 richtlijn](https://www.digitaleoverheid.nl/overzicht-van-alle-onderwerpen/nis2-richtlijn/)
- [privacygovernance](https://www.cip-overheid.nl/media/eeqkauey/20200814-handleiding-privacy-governance-v3_2.pdf)

In veel organisaties werken privacy- en informatiebeveiliging nauw samen van strategisch organisatieniveau tot operationeel omdat deze onderwerpen raken aan beide domeinen. 
Dit geldt in nog grotere mate voor vraagstukken rondom de inzet van algoritmes, die vragen om samenwerking en expertise vanuit veel verschillende invalshoeken.
Communicatie en vindbaarheid tussen de verschillende domeinen is hierin essentieel. 
De eindverantwoordelijkheid voor algoritmes moet eenduidig worden belegd binnen de organisatie.


### Aandachts- en actiepunten
* Welke lessen zijn geleerd met de implementatie van de AVG?
* Is er iemand intern verantwoordelijk gemaakt voor (toezicht op) algoritmes?
* Hoe communiceren experts vanuit verschillende onderwerpen zoals privacy, informatiebeveiliging en data, die het onderwerp algoritme raken, op dit moment?
* Het [opstellen van RACI-model](2-owp-01-rollen-en-verantwoordelijkheden.md) helpt bij het in kaart brengen van de samenhang tussen verschillende governancestructuren.
* Hoe worden afwegingen gemaakt in de organisatie tussen innovatie en compliance?
* Een orgaan als een ethische adviescommissie kan waardevolle (zwaarwegende) adviezen geven in hoeverre de werking van een algoritme wenselijk of passend is. Daarbij helpt het als deze adviezen concrete aanbevelingen bevatten, zodat ontwikkelteams van algoritmes indien nodig de werking van het algoritme kunnen wijzigen.  


## Voorbeelden
Een concreet voorbeeld van samen optrekken is [deze handreiking](https://www.cip-overheid.nl/media/av0dmahv/20230614-gezamenlijk-gebruik-iama-en-model-dpia-rijksdienst-v1-0.pdf) om de IAMA en DPIA gezamelijk uit te voeren.


!!! example "Voorbeeld: Ervaringen Kadaster" 

    1) Bij inwerkingtreding van de AVG ging men snel aan de slag met DPIA’s, vinkenlijstjes. Let op voor een schijndossier: Begrijp wat er toegepast moet worden, voordat je aan de slag gaat; niet uitvoeren om maar te laten zien dat je eraan voldoet.
    2) Nadenken over governance. De FG is bij de wet geregeld, maar er is meer nodig. Welke profielen heeft de ondersteuning voor de uitvoering; (centrale) privacy officers en is hier ruimte voor?
    3) Zorg dat interpretaties over wet- en regelgeving gelijk is binnen de organisatie en de collega’s die binnen de governance structuur samenwerken.
    4) Er is beleid gemaakt, maar in de praktijk is te weinig capaciteit om dit uit te voeren. Stel een realistisch beleidsplan op om de gestelde doelen daadwerkelijk te kunnen realiseren. 
    _Centrale privacy officer Kadaster_


