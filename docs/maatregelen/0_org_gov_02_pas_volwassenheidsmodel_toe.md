---
title: Pas een volwassheidsmodel toe om te weten waar jou organisatie staat qua AI
toelichting: Pas een volwassheidsmodel toe om te weten waar jou organisatie staat qua AI
levenscyclus:
- organisatieverantwoordelijkheden
rollen:
- projectleider
- beleid-en-advies
---

<!-- tags -->

## Maatregel
Pas een volwassenheidsmodel toe om te weten waar jou organisatie staat qua AI
Om tot een passende algoritmegovernance voor een organisatie te komen, moet eerst worden vastgesteld wat op dit moment al is ingericht op het gebied van AI en algoritmes. 
Op basis hiervan kunnen vervolgstappen worden gedefinieerd waar een organisatie aan kan gaan werken. Ook kunnen deze uitkomsten helpen bewustzijn over de uitdagingen te vergroten.


Er zijn verschillende modellen om het volwassenheidsniveau te bepalen. Hieronder staan enkele voorbeelden. Deze modellen richten zich niet altijd specifiek op het beheer van algoritmes, maar kijken breder naar algoritmes in de organisatie of naar "AI-ethiek". Governance is altijd een onderdeel van deze modellen.


## Voorbeelden van volwassenheidsmodellen

### AI ethics maturity model van Krijger, Thuis, de Ruiter, Ligthart & Broekman (2023)
Het [AI ethics maturity model van Krijger, Thuis, de Ruiter, Ligthart & Broekman (2023)](https://link.springer.com/article/10.1007/s43681-022-00228-7) is op basis van zes categorieën (awareness & culture, Policy, Governance, Communication & Training, Development Proces, en Tooling) op verschillende niveau’s. 

![Krijger, J., Thuis, T., de Ruiter, M. et al. The AI ethics maturity model: a holistic approach to advancing ethical data science in organizations. AI Ethics 3, 355–367 (2023)](https://github.com/user-attachments/assets/07860cdc-9d6c-46f4-aace-cfcdf71e114d)

#### Het Datavolwassenheidsmodel van de IBDS
Het datavolwassenheidmodel van de Interbestuurlijke Datastrategie (IBDS) kijkt naar hoe goed organisaties omgaan met data. Dit model is ook belangrijk voor kunstmatige intelligentie (AI), omdat data daar een grote rol speelt. Het model heeft een [beslishulp datavolwassenheid](https://realisatieibds.nl/groups/view/c23ab74c-adb4-424e-917d-773a37968efe/kenniscentrum-van-de-ibds/wiki/view/2447d2a8-6c48-468d-9739-00772688853f/beslishulp-datavolwassenheid) waarmee bepaald kan worden hoe volwassen een organisatie is met data. IBDS biedt ook een [gids](https://realisatieibds.nl/page/view/ad94d97c-4d48-443c-aedd-235b2d0ca8b6/wegwijzer-volwassenheidsmodellen) met verschillende manieren om dit te meten. 

## Innovatie en volwassenheid
Het gebruik van AI wordt vaak gezien als een vorm van innovatie. Hoe kan AI helpen bij het ondersteunen van nieuwe ideeën en het vinden van nieuwe toepassingen? Ook hiervoor zijn er ook modellen om de volwassenheid van innovatie te meten. Een voorbeeld hiervan is de [Innovatie Maturity Scan](https://www.rijksorganisatieodi.nl/innoveren-met-impact/onze-services/innovatie-maturity-scan) van Innoveren met Impact.
 
## Verdere stappen
Een analyse van volwassenheidsniveau kan helpen input te geven waar eerst op te richten.
Het realiseren van algoritmegovernance vraagt zeer waarschijnlijk om een organisatieverandering. 
Het is aan te raden om verantwoordelijkheid te beleggen voor het realiseren van algoritmegovernance.
Dit is mogelijk te koppelen aan de implementatie van de AI-verordening binnen de organisatie. 
Bewustzijn over de noodzaak voor algoritmegovernance moet op bestuurlijk niveau leven. 

## Aandachts- en actiepunten:
* Breng in kaart wat er al is aan (IT-)governance met één van de volwassenheidsmodellen.
* Is de organisatie goed ingericht en ontwikkeld? Worden AI en algoritmes al meegenomen?
* Deel deze informatie met het bestuur en vraag hoe AI-beleid geregeld moet worden. De AI-wet vraagt om duidelijke verantwoordelijkheden voor AI en algoritmes.
* Mogelijk moet er binnen de organisatie veel veranderen voor een (gezonde) algoritmegovernance opgezet kan worden, hiervoor zijn principes van verandermanagement goed om mee te nemen. 
  
## Voorbeelden van toepassing
Weet je van een casus waarbij een volwassenheidsmodel heeft geholpen met algoritmegovernance opzetten of verbeteren? Je kan een voorstel voor aanpassing van deze pagina doen.
