---
title: Koop duurzaam algoritmes in
id: urn:nl:ak:mtr:owp-11
toelichting: Kies softwareoplossingen van leveranciers die duurzaamheid bevorderen, en stel heldere eisen aan energieverbruik, hernieuwbare energiebronnen en transparantie over de milieuprestaties van software.
levenscyclus: 
- ontwerp
onderwerp: 
- publieke-inkoop
- duurzaamheid
rollen:
- projectleider
hide:
- navigation
- toc
---

<!-- Let op! onderstaande regel met 'tags' niet weghalen! Deze maakt automatisch de knopjes op basis van de metadata  -->
<!-- tags -->

## Maatregel
<!-- Vul hier een omschrijving in van wat deze maatregel inhoudt. -->
Kies softwareoplossingen van leveranciers die duurzaamheid bevorderen, en stel heldere eisen aan energieverbruik, hernieuwbare energiebronnen en transparantie over de milieuprestaties van software.

## Toelichting
<!-- Geef hier een toelichting van deze maatregel -->
Door software duurzaam in te kopen, kun je als organisatie al vroeg in het ontwikkelproces bijdragen aan de verduurzaming van je algoritmes. Kies daarom softwareoplossingen van leveranciers die maatschappelijk verantwoord ondernemen (MVI) en energie-efficiëntie vooropstellen.

### Duurzaamheidscriteria en leveranciersselectie
Om software duurzaam in te kopen, kun je leveranciers beoordelen op specifieke duurzaamheidscriteria. Enkele belangrijke criteria zijn:

- het energieverbruik van de software
- het gebruik van hernieuwbare energiebronnen in de benodigde datacenters
- het beperken van CO₂-uitstoot tijdens de levenscyclus van de software

Vraag om inzicht in milieuprestaties en certificeringen, zoals ISO-14001, om de toewijding van leveranciers aan duurzaamheid te toetsen.
De ISO-14001 is een internationaal geaccepteerde standaard met eisen voor een milieumanagementsysteem.

### Aanbestedingsvoorwaarden en contractuele eisen
Stel in aanbestedingen duidelijke eisen aan duurzaamheidscriteria, zoals het gebruik van "groene technologieën, het aanbieden van Software-as-a-Service (SaaS) en open standaarden. Zo maak je duurzame keuzes die bijdragen aan een langere levensduur en energie-efficiëntie van je algoritmes. Door KPI’s op te nemen voor energie-efficiëntie en CO₂-reductiedoelen kun je de voortgang van deze doelen concreet monitoren.

### Bonus-malusregeling en monitoring
Om naleving van duurzame doelstellingen te stimuleren, kun je een bonus-malusregeling inzetten. Leveranciers ontvangen een bonus wanneer zij duurzame doelstellingen halen, en kunnen worden aangesproken als beloofde duurzaamheidsnormen niet worden behaald. Monitoring via jaarlijkse rapportages helpt om de voortgang van de duurzaamheidsdoelen te evalueren en, indien nodig, bij te sturen.

## Extra overwegingen
Extra overwegingen die je kunt maken bij het aankopen van algoritmes, zoals genoemd in de [handreiking 'Hoe maak ik mijn inkoop van software duurzamer?' van PIANOo](https://www.pianoo.nl/nl/document/19545/handreiking-hoe-maak-ik-mijn-inkoop-van-software-duurzamer):

- Ga na of je de software wel echt moet inkopen.
- Probeer zoveel mogelijk uit te vragen in een SaaS-oplossing.
- Vraag een oplossing in een Cloud-omgeving.
- Ga na of ‘serverless’ ook een oplossing is.
- Vraag om de broncode van de software.
- Denk goed na over de technische levensduur van verschillende componenten.
- Open standaarden zijn een vorm van duurzaamheid.
- Pas containerisatie en virtualisatie toe.
- Neem eisen op over opschalingsmogelijkheden.

## Bijbehorende vereiste(n)
<!-- Hier volgt een lijst met vereisten op basis van de in de metadata ingevulde vereiste -->

<!-- Let op! onderstaande regel met 'list_vereisten_on_maatregelen_page' niet weghalen! Deze maakt automatisch een lijst van bijbehorende verseisten op basis van de metadata  -->
<!-- list_vereisten_on_maatregelen_page -->

## Risico
Zonder duurzaamheidscriteria in de inkoop van software loop je het risico op hogere energie- en kostenlasten, en beperk je de mogelijkheden om duurzaamheidsdoelstellingen te halen bij je algoritmes.

## Bronnen 
<!-- Vul hier de relevante bronnen in voor deze maatregel -->
- [Handreiking: Hoe maak ik mijn inkoop van software duurzamer? (PIANOo)](https://www.pianoo.nl/nl/document/19545/handreiking-hoe-maak-ik-mijn-inkoop-van-software-duurzamer)

## Voorbeeld
<!-- Voeg hier een voorbeeld toe, door er bijvoorbeeld naar te verwijzen -->
