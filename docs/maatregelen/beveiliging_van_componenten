---
title: Zorg voor een goede beveiliging van een algoritme.
toelichting: Zorg voor een goede beveiliging van de verschillende softwarecomponenten van een algoritme of AI-systeem.
vereiste:
- beveiliging_informatie_en_informatiesystemen
- beveiliging_van_verwerking
levenscyclus:
- ontwerp
- ontwikkelen
- implementatie
- monitoring-en-beheer
bouwblok:
- technische-robuustheid-en-veiligheid
- governance
rollen:
- projectleider
- informatiebeheerder
- security-officer
- privacy-officer
hide:
- navigation
---

<!-- tags -->

## Maatregel
Zorg voor een goede beveiliging van de verschillende softwarecomponenten van een algoritme of AI-systeem.
Is naast het algoritme ook de data voldoende beveiligd? Maak hierin onderscheid tussen de inputdata en de outputdata.

## Toelichting

Er zijn beheersmaatregelen die kunnen helpen bij het zorgen voor een goede beveiliging van verschillende (software-)componenten van een algoritme of systeem.
Denk onder andere aan de volgende maatregelen die opgenomen kunnen worden in een wachtwoordbeheer. (Deze maatregelen komen uit het basisnormenkader [Baseline Informatiebeveiliging Overheid](https://www.digitaleoverheid.nl/overzicht-van-alle-onderwerpen/cybersecurity/bio-en-ensia/baseline-informatiebeveiliging-overheid/), de [NCSC Handreiking voor implementatie van detectieoplossingen](https://www.ncsc.nl/documenten/publicaties/2019/mei/01/handreiking-voor-implementatie-van-detectie-oplossingen) en het [Impact Assessment Mensenrechten en Algoritmes](../instrumenten/IAMA.md).)

- Er is een accuraat inzicht in de beoogde opzet van de IT-infrastructuur (de architectuur) en een actueel inzicht in de werkelijk geconfigureerde hard- en software. (CIS Control 1, BIO 8.1.1).
- Er is formeel een proces ingericht voor het beheer van technische kwetsbaarheden. Dit omvat minimaal periodieke (geautomatiseerde) controle op de aanwezigheid van kwetsbaarheden in de te toetsen systemen, een risicoafweging en navolgbare afwerking daarvan of risicoacceptatie (BIO 12.6).
- Zodra kwetsbaarheden bekend zijn dienen de te beoordelen IT-systemen tijdig te worden gepatched en geupdated (BIO 12.6.1).
- Softwarecomponenten en services die niet noodzakelijk zijn voor het functioneren van het algoritme zijn verwijderd of gedeactiveerd om beveiligingsrisicoâ€™s te beperken (BIO 12.6.1).
- Zonering binnen de technische infrastructuur vindt plaats conform de uitgangspunten die zijn vastgelegd in een operationeel beleidsdocument, waarbij minimaal sprake is van scheiding tussen vertrouwde en onvertrouwde netwerken (BIO 9.4.3).
- Actieve monitoring van de algoritme data vindt plaats zodat beveiligingsincidenten en -gebeurtenissen in een vroeg stadium worden gedetecteerd. (BIO 12.4.1, NCSC Handreiking voor implementatie van detectieoplossingen).
- Het interne netwerk is gescheiden van andere onvertrouwde omgevingen BIO 13.1.3).
- Netwerkverkeer en componenten worden actief gemonitord. BIO 12.4.1).
- Is naast het algoritme ook de data voldoende beveiligd? Maak hierin onderscheid tussen de inputdata en de outputdata. (IAMA 2A.4.1)


## Risico
Oneigenlijke toegang van buitenaf kan plaatsvinden via zwakheden in het systeem.

## Bijbehorende vereiste(n)

<!-- list_vereisten_on_maatregelen_page -->

## Bronnen

| Bron                        |
|-----------------------------|
| [Baseline Informatiebeveiliging Overheid](https://www.digitaleoverheid.nl/overzicht-van-alle-onderwerpen/cybersecurity/bio-en-ensia/baseline-informatiebeveiliging-overheid/) |
| [Onderzoekskader Algoritmes Auditdienst Rijk, IB.18 t/m IB.25](https://www.rijksoverheid.nl/documenten/rapporten/2023/07/11/onderzoekskader-algoritmes-adr-2023) |
| [NCSC Handreiking voor implementatie van detectieoplossingen](https://www.ncsc.nl/documenten/publicaties/2019/mei/01/handreiking-voor-implementatie-van-detectie-oplossingen) |
| [Impact Assessment Mensenrechten en Algoritmes](../instrumenten/IAMA.md) |

## Voorbeeld

Heb jij een goed voorbeeld? Laat het ons weten!
