---
title: Bijzondere persoonsgegevens

---

!!! info "Disclaimer"

    Het Algoritmekader is nog volop in ontwikkeling. Op deze plek willen we vooral aan de slag gaan op een open en transparante wijze. Het is dus niet definitief. Dat betekent dat er dingen opstaan die niet af zijn en soms zelfs fout. Mocht er iets niet kloppen, laat het ons weten via [GitHub](https://github.com/MinBZK/Algoritmekader).


## Norm
**Het algoritme verwerkt persoonsgegevens die alleen op basis van een wettelijke uitzondering verwerkt mogen worden, zoals bijzondere persoonsgegevens (o.a. gegevens m.b.t. ras of afkomst, religie, gezondheid of seksuele geaardheid), strafrechtelijke gegevens of nationale identificatienummers (o.a. BSN).**

**AI Verordening uitzondering: 
Voor zover dit strikt noodzakelijk is met het oog op het waarborgen van de detectie en correctie van vooringenomenheid met betrekking tot AI-systemen kunnen de aanbieders van dergelijke systemen bij wijze van uitzondering bijzondere categorieën van persoonlijke gegevens verwerken onder voorbehoud van passende waarborgen voor de fundamentele rechten en vrijheden van natuurlijke personen (zie art. 10 AI Act)**

## Risico
Verwerking van bijzondere persoonsgegevens (o.a. gegevens m.b.t. ras of afkomst, religie, gezondheid of seksuele geaardheid), strafrechtelijke gegevens of nationale identificatienummers (o.a. BSN) is alleen toegestaan als hierop een wettelijke uitzondering van toepassing is.

## Bronnen

#### Wet- en regelgeving

- [Algemene Verordening Gegevensbescherming (AVG)](https://eur-lex.europa.eu/legal-content/NL/TXT/HTML/?uri=CELEX:32016R0679&qid=1685451198313), artikel 9, 10 en 87 AVG, Hoofdstuk 3 UAVG en Wabb.
- Concept jan 2024 AI Act art. 10 lid 5 en 6

#### Toetsingskaders
ADR PRI.7

## Toelichting
Bijzondere persoonsgegevens zijn gegevens m.b.t.:
• ras of etnische afkomst
• politieke opvattingen
• religieuze of levensbeschouwelijke overtuigingen
• lidmaatschap van een vakbond
• genetische informatie
• biometrische informatie met het oog op de unieke identificatie van een persoon,
• gezondheid
• seksueel gedrag of seksuele gerichtheid

Verwerking hiervan is verboden tenzij hierop één van de wettelijke uitzonderingen van toepassing is die zijn genoemd in artikel 9 lid 2 AVG (verwerking door specifieke partijen voor specifieke doelen) of Hoofstuk 3 van de UAVG.

De voorwaarden voor de verwerking van strafrechtelijke gegevens zijn vastgelegd in artikel 10 AVG en Paragraaf 3.2 UAVG, de voorwaarden voor de verwerking van een nationaal identificatienummer in artikel 87 AVG en Wet algemene bepalingen burgerservicenummer (Wabb)


## Maatregelen
Persoonsgegevens van bijzondere categorieën mogen alleen worden verwerkt als aan een van de in artikel 9, lid 2, genoemde voorwaarden en aan een voorwaarde van artikel 6 is voldaan. Beoordeel en leg dit vast.

Indien bij de geautomatiseerde besluitvorming (zoals beschreven in artikel 22 lid 1) de in artikel 9, lid 1, bedoelde bijzondere categorieën van persoonsgegevens betrokken zijn, moet er ook voor worden gezorgd dat wordt voldaan aan de vereisten van artikel 22, lid 4.

## Rollen
Hieronder beschrijven we welke rollen er betrokken kunnen worden bij de uitvoering van deze norm. 



## Best practices
Voorbeeld toevoegen van hoe er in een brief aan een burger verwezen wordt naar het [Algoritmeregister](https://algoritmes.overheid.nl/nl). 



