---
title: Duurzaam werken met algoritmes
summary:
---

# Duurzaam werken met algoritmes
Overheden moeten duurzaam werken met hun ICT, zoals algoritmes. Dit betekent dat je algoritmes inkoopt, ontwikkelt en gebruikt op een manier die vriendelijk is voor mens en milieu. 

## Wat is duurzaam werken met algoritmes?
Je werkt duurzaam met algoritmes als je tijdens de hele [levenscyclus](../levenscyclus/index.md) keuzes maakt die passen bij de [duurzame en sociale doelen van de overheid](https://www.denkdoeduurzaam.nl/doelen):

* klimaatneutraal werken in 2030
* 50% minder gebruik van grondstoffen direct uit de natuur (zoals olie, gas en lithium) in 2030
* circulair werken in 2050: zonder afval, met alleen hergebruikte grondstoffen
* meer banen voor mensen met een arbeidsbeperking
* geen sociale misstanden in internationale productieketens, zoals slechte arbeidsomstandigheden of schending van mensenrechten

Om bij te dragen aan deze doelen, kies je bijvoorbeeld voor:

* energiezuinig programmeren
* energiezuinig trainen van AI-systemen
* dataopslag in een duurzaam of ‘groen’ datacenter

## Belang van duurzaam werken
Algoritmes kunnen veel impact hebben op het milieu. De rekenkracht die algoritmes nodig hebben op computers kost elektriciteit. En de datacenters die nodig zijn voor het opslaan van data, verbruiken veel energie, water en grondstoffen.
Vooral complexe AI-systemen zoals Large Language Models (LLM’s) verbruiken veel energie door training en gebruik en door opslag van grote datasets in datacenters. 

## Vereisten

<!-- list_vereisten onderwerp/duurzaamheid no-search no-onderwerp no-rol no-levenscyclus -->


## Maatregelen

<!-- list_maatregelen onderwerp/duurzaamheid no-search no-onderwerp no-rol no-levenscyclus -->


## Help ons deze pagina te verbeteren
Deel je idee, suggestie of opmerking via [GitHub](https://github.com/MinBZK/Algoritmekader/edit/main/docs/onderwerpen/duurzaamheid/index.md) of mail ons via [algoritmes@minbzk.nl](mailto:algoritmes@minbzk.nl).
