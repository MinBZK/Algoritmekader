---
title: Governance van algoritmes binnen je organisatie
summary: Governance gaat over de inrichting van een organisatie en daar bijbehorende processen en verantwoordelijkheden.
hide:
- path
---

# Governance van algoritmes binnen je organisatie
Zorg voor effectieve governance van je algoritmes. Dit is het beleid van je organisatie voor het verantwoordelijk omgaan met algoritmes en AI-systemen. Leg bijvoorbeeld vast wie waarvoor verantwoordelijk is.

## Wat is governance van algoritmes binnen je organisatie?
Algoritme-governance is de manier waarop je organisatie omgaat met algoritmes en AI-systemen. Algoritme-governance beschrijft een systeem van regels, werkwijzen, processen en technologische hulpmiddelen die worden gebruikt om ervoor te zorgen dat het gebruik van algoritmes door een organisatie in overeenstemming is met de strategieën, doelstellingen en waarden van de organisatie[^1]. En dat je voldoet aan wettelijke vereisten en ethische principes.

[^1]: Vrij vertaald van de definitie van AI-governance gedefinieerd door [Mäntymäki, M., Minkkinen, M., Birkstedt, T. et al. Defining organizational AI governance. AI Ethics 2, 603–609 (2022).](https://link.springer.com/article/10.1007/s43681-022-00143-x)

Belangrijke aandachtspunten zijn:

- algoritme-governance is geen doel op zich, maar gebruik je om andere doelen te bereiken.
- algoritme-governance sluit aan bij de strategie, doelstellingen en publieke waarden van de organisatie.

Deze afspraken maak je op 2 niveaus:

### Organisatieniveau
Hoe de organisatie met algoritmes in het algemeen omgaat, bijvoorbeeld:

- richtlijnen en gedragscode voor medewerkers
- strategie en visie
- werkwijze
- teamleden en hun verantwoordelijkheden, zoals chief data officers en algoritmefunctionarissen

### Toepassingsniveau
Dit zijn afspraken over het beheer en de totstandkoming van de algoritmes zelf, bijvoorbeeld:

- multidisciplinair ontwikkelen
- verantwoordelijkheden per toepassing
- procedures voor klachten of vragen

## Belang van algoritme-governance
Zonder governance verlies je grip op het inkopen, ontwikkelen, gebruiken en uitfaseren van algoritmes en AI. Dit vergroot het risico op overtredingen van wetten en regels zoals de [AI-verordening](../../ai-verordening/), Grondwet, Algemene Verordening Gegevensbescherming (AVG) en Auteurswet.

Goede governance van algoritmes helpt bij het:

- correct uitvoeren van wetten en regels
- toepassen van je eigen strategie, doelstellingen en publieke waarden
- ontwikkelen en implementeren van algoritmetoepassingen

## Aanpak algoritme-governance
Algoritme-governance bepaal je zelf als organisatie.

Houd in elk geval rekening met:

- [organisatieverantwoordelijkheden](../levenscyclus/organisatieverantwoordelijkheden.md): de minimale voorwaarden om te starten met algoritmes
- [levenscyclus van algoritmes](../levenscyclus/index.md): waar je per fase op moet letten
- [zoek aansluiting met bestaande governancestructuren](../voldoen-aan-wetten-en-regels/maatregelen/0-org-05-bestaande-governance.md)

!!! tip "Tip"

    Zorg dat iemand verantwoordelijk is voor algoritme-governance. En betrek stakeholders.

!!! tip "Governancekader VNG"

    Werk je bij een gemeente? Je kunt [het VNG-Governancekader](https://aigovernance.vng.nl/) alvast raadplegen. Hierop vind je diverse hulpmiddelen die te maken hebben met AI-governance. Dit Governancekader is nog in ontwikkeling.

## Vereisten

<!-- list_vereisten onderwerp/governance no-search no-onderwerp no-rol no-levenscyclus -->

## Aanbevolen maatregelen

<!-- list_maatregelen onderwerp/governance no-levenscyclus no-search no-onderwerp no-rol -->

## Aanbevolen hulpmiddelen

<!-- list_hulpmiddelen onderwerp/governance no-levenscyclus no-search no-onderwerp no-rol no-id -->
