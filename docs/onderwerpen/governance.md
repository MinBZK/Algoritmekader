---
title: Governance van algoritmes binnen je organisatie
summary: Governance gaat over de inrichting van een organisatie en daar bijbehorende processen en verantwoordelijkheden.
hide: 
- path
---

# Governance van algoritmes binnen je organisatie
Zorg voor effectieve governance van je algoritmes. Dit is het beleid van je organisatie voor het verantwoordelijk omgaan met algoritmes en AI-systemen. Leg bijvoorbeeld vast wie waarvoor verantwoordelijk is.

## Wat is governance van algoritmes binnen je organisatie?
Algoritme-governance is de manier waarop je organisatie omgaat met algoritmes en AI-systemen. Je maakt duidelijke afspraken over processen, regels en verantwoordelijkheden. 

Deze afspraken maak je op 2 niveaus:

### Organisatieniveau
Dit zijn afspraken over het beheer van de organisatie, bijvoorbeeld:

- richtlijnen en gedragscode voor medewerkers
- strategie en visie
- werkwijze
- teamleden en hun verantwoordelijkheden, zoals chief data officers en algoritmefunctionarissen

### Toepassingsniveau
Dit zijn afspraken over het beheer van de algoritmes zelf, bijvoorbeeld:

- best practices
- multidisciplinair ontwikkelen
- AI-levenscyclusmodellen

## Belang van algoritme-governance
Zonder governance verlies je grip op het inkopen, ontwikkelen, gebruiken en uitfaseren van algoritmes en AI. Dit vergroot het risico op overtredingen van wetten en regels zoals de [AI-verordening](../voldoen-aan-wetten-en-regels/ai-verordening.md), Grondwet, Algemene Verordening Gegevensbescherming (AVG) en Auteurswet. 

Goede governance van algoritmes helpt bij het:

- correct uitvoeren van wetten en regels
- toepassen van je eigen strategie, doelstellingen en publieke waarden

## Aanpak algoritme-governance
Algoritme-governance bepaal je zelf als organisatie. 

Houd in elk geval rekening met:

- [organisatieverantwoordelijkheden](../levenscyclus/organisatieverantwoordelijkheden.md): de minimale voorwaarden om te starten met algoritmes
- [levenscyclus van algoritmes](../levenscyclus/index.md): waar je per fase op moet letten


> [!TIP]
> Zorg dat iemand verantwoordelijk is voor algoritme-governance. En betrek stakeholders.

## Vereisten

<!-- list_vereisten onderwerp/governance no-search no-onderwerp no-rol no-levenscyclus -->

## Aanbevolen maatregelen

<!-- list_maatregelen onderwerp/governance no-levenscyclus no-search no-onderwerp no-rol -->

## Aanbevolen hulpmiddelen

<!-- list_hulpmiddelen onderwerp/governance no-levenscyclus no-search no-onderwerp no-rol no-id -->
