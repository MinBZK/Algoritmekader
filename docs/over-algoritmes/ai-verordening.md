--- 
title: De belangrijkste begrippen uit de AI-verordening uitgelegd
summary: Op deze pagina worden de belangrijkste begrippen uit de AI-verordening uitgelegd. 
---

Op deze pagina worden de belangrijkste begrippen uit de AI-verordening uitgelegd. 

## Soorten AI

### AI-systeem

WIllen we dit hier uitleggen of op de pagina over algoritmes?

### AI-systeem voor algemene doeleinden

TODO

#### AI-systeem voor algemene doeleinden met een systeemrisico

TODO

### AI-model voor algemene doeleinden

TODO

## Risicogroepen AI-systemen
AI-systemen vallen mogelijk onder een risicogroep uit de EU-verordening. Het hangt ervan af waarvoor je dit AI-systeem gebruikt.

### Risico op misleiding

Dit zijn AI-systemen die je gebruikt voor:

* **interactie met mensen**, zoals AI-chatbots
* **genereren van content**, zoals afbeeldingen laten maken door Dall-E 

Over deze systemen moet je [transparant](../onderwerpen/transparantie/index.md) zijn. Gebruikers mogen niet denken dat zij te maken hebben met echte mensen of originele content.

Zie [AI-verordening, hoofdstuk IV](https://eur-lex.europa.eu/legal-content/NL/TXT/?uri=CELEX:32024R1689#d1e5418-1-1).

### Hoog-risico-AI-systemen
Dit zijn AI-systemen die je gebruikt als veiligheidsonderdeel van bepaalde producten of AI-systemen die je gebruikt voor bepaalde diensten of processen.

#### Veiligheidsonderdeel
Je AI-systeem speelt een belangrijke rol in de veiligheid van een product. En dit product valt onder de harmonisatiewetgeving van de EU, zoals:

* machines
* speelgoed
* liften
* uitrusting en beveiligingssystemen voor plaatsen met ontploffingsgevaar
* radioapparatuur
* drukapparatuur
* pleziervaartuigen
* kabelbaaninstallaties
* gastoestellen
* medische hulpmiddelen
* hulpmiddelen voor het testen van menselijk materiaal (in-vitrodiagnostiek)
* auto-industrie
* luchtvaartindustrie

Zie [AI-verordening, bijlage I](https://eur-lex.europa.eu/legal-content/NL/TXT/?uri=CELEX:32024R1689#d1e38-124-1).

#### Diensten of processen
Je gebruikt het AI-systeem voor:

* **Biometrie**, zoals het herkennen of indelen van mensen op basis van hun vingerafdruk, gezicht of andere lichamelijke kenmerken.
* **Kritieke infrastructuur**, zoals het veilig houden van digitale netwerken en verkeersnetwerken en het leveren van elektriciteit, water, gas en warmte.
* **Onderwijs en beroepsopleiding**, zoals het bepalen welke studenten je toelaat en het beoordelen van hun prestaties of gedrag.
* **Werkgelegenheid, personeelsbeheer en toegang tot zelfstandige arbeid**, zoals het werven en selecteren van mensen, besluiten nemen die invloed hebben op hun contract en het beoordelen van hun prestaties of gedrag.  
* **Essentiële particuliere en openbare diensten**, zoals bepalen wie recht heeft op uitkeringen, gezondheidszorg en andere belangrijke diensten en wie noodhulp krijgt van politie, brandweer en ambulance, het beoordelen van iemands financiële situatie, fraude opsporen en het bepalen van risico’s en prijzen voor levensverzekeringen en ziektekostenverzekeringen.
* **Rechtshandhaving**, zoals iemands kans inschatten om slachtoffer of dader te worden, het gebruik van een leugendetector, het beoordelen van bewijsmateriaal en het opsporen van verdachten.
* **Migratie, asiel en grenzen**, zoals inschatten wat de kans is dat iemand gevaarlijk of illegaal is, het behandelen van aanvragen en klachten en het herkennen of opsporen van mensen.
* **Rechtsbedeling en democratische processen**, zoals het uitleggen van de wet aan een rechtbank, gerechtshof of de Hoge Raad, advies geven bij een geschil of het beïnvloeden van de uitslag van een verkiezing.

Zie [AI-verordening, bijlage III](https://eur-lex.europa.eu/legal-content/NL/TXT/?uri=CELEX:32024R1689#d1e38-127-1).

### Verboden AI-systemen
Dit zijn AI-systemen die:

* **misleiden**
* **misbruik maken van kwetsbaarheden of gevoelige situaties**, zoals het overhalen van mensen met schulden om iets te kopen
* **sociale scores bijhouden** voor gedrag van mensen en hen hiervoor straffen
* **beoordelen** hoe groot het risico is dat iemand een strafbaar feit pleegt
* **afbeeldingen van gezichten ‘scrapen’ (verzamelen)** via internet of bewakingscamera’s en deze opslaan in een databank
* **emoties herkennen** van mensen op hun werkplek of op school
* **biometrisch categoriseren**: mensen indelen in gevoelige categorieën zoals ras en geloof, op basis van lichamelijke kenmerken zoals huidskleur
* **biometrisch identificeren op afstand voor rechtshandhaving**, zoals gezichten herkennen via camera’s op een openbaar plein (hiervoor gelden uitzonderingen in ernstige situaties zoals ontvoeringen en terrorisme)

Zie [AI-verordening, artikel 5](https://eur-lex.europa.eu/legal-content/NL/TXT/?uri=CELEX:32024R1689#d1e2816-1-1).

## Rollen uit de AI-verordening

### Aanbieder

TODO

### Gebruiksverantwoordelijke

TODO

### Overige rollen
De AI-verordening definieert ook andere rollen, zoals gemachtigde, importeur, distributeur en operator. Deze zijn voor overheidsorganisaties waarschijnlijk niet van toepassing. 