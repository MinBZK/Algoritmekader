---
title: Begrippen en definities
---

| **Begrip of definitie**                          | **Uitleg**                      |  **Bron**       |
|--------------------------------------------------|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|----------------|
| Aanbieder               | een natuurlijke of rechtspersoon, overheidsinstantie, agentschap of ander orgaan die/dat een AI-systeem of een AI-model voor algemene doeleinden ontwikkelt of laat ontwikkelen en dat systeem of model in de handel brengt of het AI-systeem in gebruik stelt onder de eigen naam of merknaam, al dan niet tegen betaling | AI-verordening |
| AI-bureau | de taak van de Commissie waarbij zij bijdraagt aan de uitvoering van, de monitoring van en het toezicht op AI-systemen en AI-governance door het bij het besluit van de Commissie van 24.1.2024 opgerichte Europees Bureau voor artificiële intelligentie; verwijzingen in deze verordening naar het AI-bureau worden begrepen als verwijzingen naar de Commissie | AI-verordening |
|AI-model voor algemene doeleinden | een AI-model, ook wanneer het is getraind met een grote hoeveelheid gegevens met behulp van zelftoezicht op grote schaal, dat een aanzienlijk algemeen karakter vertoont en in staat is op competente wijze een breed scala aan verschillende taken uit te voeren, ongeacht de wijze waarop het model in de handel wordt gebracht, en dat kan worden geïntegreerd in een verscheidenheid aan downstreamsystemen of -toepassingen, met uitzondering van AI-modellen die worden gebruikt voor onderzoek, ontwikkeling of prototypingactiviteiten alvorens zij in de handel worden gebracht | AI-verordening |
| AI-testomgeving voor regelgeving | een door een bevoegde autoriteit opgezet gecontroleerd kader dat aanbieders of toekomstige aanbieders van AI-systemen de mogelijkheid biedt een innovatief AI-systeem te ontwikkelen, trainen, valideren en testen, zo nodig onder reële omstandigheden, volgens een testomgevingsplan, voor een beperkte periode en onder regelgevend toezicht | AI-verordening |
| Auteursrecht            | Het auteursrecht is het uitsluitend recht van den maker van een werk van letterkunde, wetenschap of kunst, of van diens rechtverkrijgenden, om dit openbaar te maken en te verveelvoudigen, behoudens de beperkingen, bij de wet gesteld.                                                                                  | Auteurswet |
| Exploitant              | Een natuurlijke of rechtspersoon, overheidsinstantie, agentschap of ander orgaan die/dat een AI-systeem onder eigen verantwoordelijkheid gebruikt, tenzij het AI-systeem wordt gebruikt in het kader van een persoonlijke niet-beroepsactiviteit                                                                           | AI-verordening |
| Aangemelde instatie | Een conformiteitsbeoordelingsinstantie die overeenkomstig deze verordening en andere relevante harmonisatiewetgeving van de Unie zoals opgenomen in bijlage I, deel B van de AI-verordening is aangemeld | AI-verordening | Aanmeldende autoriteit | de nationale autoriteit die verantwoordelijk is voor het opzetten en uitvoeren van de noodzakelijke procedures voor de beoordeling, aanwijzing en kennisgeving van de conformiteitsbeoordelingsinstanties en de monitoring hiervan | AI-verordening |
| AI-geletterheid | vaardigheden, kennis en begrip die aanbieders, exploitanten en betrokken personen, rekening houdend met hun respectieve rechten en plichten in het kader van deze verordening, in staat stellen met kennis van zaken AI-systemen in te zetten en zich bewuster te worden van de kansen en risico’s van AI en de mogelijke schade die zij kan veroorzaken | AI-verordening |
| AI-systeem | “AI-systeem”: een machinaal systeem dat is ontworpen om met verschillende niveaus van autonomie te werken en dat na de uitrol aanpassingsvermogen kan vertonen en dat, voor expliciete of impliciete doelstellingen, uit de ontvangen input afleidt hoe output te genereren zoals voorspellingen, inhoud, aanbevelingen of beslissingen die van invloed kunnen zijn op fysieke of virtuele omgevingen | AI-verordening |
| AI-systeem voor algemene doeleinden | een AI-systeem dat is gebaseerd op een AI-model voor algemene doeleinden, dat verschillende doeleinden kan dienen, zowel voor direct gebruik als voor integratie in andere AI-systemen | AI-verordening |
| Algoritme | Een set van regels en instructies die een computer geautomatiseerd volgt bij het maken van berekeningen om een probleem op te lossen of een vraag te beantwoorden | Algemene Rekenkamer |
| Beoogd doel | het gebruik waarvoor een AI-systeem door de aanbieder is bedoeld, met inbegrip van de specifieke context en voorwaarden van het gebruik, zoals gespecificeerd in de informatie die door de aanbieder in de gebruiksinstructies, reclame- of verkoopmaterialen en verklaringen, alsook in de technische documentatie is verstrekt | AI-verordening |
| Bijzondere categorieën persoonsgegevens | de categorieën persoonsgegevens als bedoeld in artikel 9, lid 1, van Verordening (EU) 2016/679, artikel 10 van Richtlijn (EU) 2016/680 en artikel 10, lid 1, van Verordening (EU) 2018/1725 | AI-verordening |
| biometrische gegevens |	persoonsgegevens die het resultaat zijn van een specifieke technische verwerking met betrekking tot de fysieke, fysiologische of gedragsgerelateerde kenmerken van een natuurlijk persoon, zoals gezichtsafbeeldingen of vingerafdrukgegevens | AI-verordening |	
| biometrische identificatie	| de geautomatiseerde herkenning van fysieke, fysiologische, gedragsgerelateerde of psychologische menselijke kenmerken om de identiteit van een natuurlijk persoon vast te stellen door biometrische gegevens van die persoon te vergelijken met in een databank opgeslagen biometrische gegevens van personen | AI-verordening |	
| biometrische verificatie |de geautomatiseerde één-op-éénverificatie, met inbegrip van de authenticatie, van de identiteit van natuurlijke personen door hun biometrische gegevens te vergelijken met eerder verstrekte biometrische gegevens| AI-verordening |
|CE-markering	| een markering waarmee een aanbieder aangeeft dat een AI-systeem in overeenstemming is met de voorschriften van hoofdstuk II, afdeling 2, en andere in de lijst van bijlage I van de opgenomen toepasselijke harmonisatiewetgeving van de Unie, die in het aanbrengen ervan voorzien	| AI-verordening |
| Capaciteiten met een grote impact | capaciteiten die overeenkomen met of groter zijn dan de capaciteiten die worden opgetekend bij de meest geavanceerde AI-modellen voor algemene doeleinden | AI-verordening |
| Conformiteitsbeoordeling |	het proces waarbij de naleving wordt aangetoond van de voorschriften van hoofdstuk II, afdeling 2 van de AI-Verordening in verband met een AI-systeem met een hoog risico	| AI-verordening |
| Conformiteitsbeoordelingsinstantie | een instantie die als derde partij conformiteits-beoordelingsactiviteiten verricht, zoals onder meer testen, certificeren en inspecteren | AI-verordening |
| Deepfake | door AI gegenereerd of gemanipuleerd beeld-, audio- of videomateriaal dat een gelijkenis vertoont met bestaande personen, voorwerpen, plaatsen of andere entiteiten of gebeurtenissen, en door een persoon ten onrechte voor authentiek of waarheidsgetrouw zou worden aangezien | AI-verordening | 
| Direct onderscheid |	indien een persoon op een andere wijze wordt behandeld dan een ander in een vergelijkbare situatie wordt, is of zou worden behandeld, op grond van godsdienst, levensovertuiging, politieke gezindheid, ras, geslacht, nationaliteit, hetero- of homoseksuele gerichtheid of burgerlijke staat |	https://wetten.overheid.nl/BWBR0006502/2020-01-01 |
| Directe discriminatie |	De ongelijke behandeling van een persoon of groep personen ten opzichte van andere personen in een vergelijkbare situatie, op grond van een beschermd persoonskenmerk (discriminatiegrond) |	https://publicaties.mensenrechten.nl/publicatie/61a734e65d726f72c45f9dce |
| Discriminatiegrond |	Beschermde persoonskenmerken op basis waarvan het maken van onderscheid tussen personen verboden is. Bijvoorbeeld: ras, nationaliteit, religie, geslacht, seksuele gerichtheid, handicap of chronische ziekte.	| https://publicaties.mensenrechten.nl/publicatie/61a734e65d726f72c45f9dce |
| Distributeur |	een andere natuurlijke persoon of rechtspersoon in de toeleveringsketen dan de aanbieder of de importeur, die een AI-systeem in de Unie op de markt aanbiedt | AI-verordening |	
| Downstreamaanbieder	| een aanbieder van een AI-systeem, met inbegrip van een AI-systeem voor algemene doeleinden, waarin een AI-model is geïntegreerd, ongeacht of het model door hemzelf wordt verstrekt en verticaal geïntegreerd is of door een andere entiteit wordt aangeboden op basis van contractuele betrekkingen | AI-verordening |
| Ernstig incident | een incident of gebrekkig functioneren van een AI-systeem dat direct of indirect leidt tot a)	het overlijden van een persoon of ernstige schade voor de gezondheid van een persoon b)	een ernstige en onomkeerbare verstoring van het beheer of de exploitatie van kritieke infrastructuur c)	een schending van de uit het recht van de Unie voortvloeiende verplichtingen ter bescherming van de grondrechten d)	ernstige schade aan eigendommen of het milieu | AI-verordening |
| Etnisch profileren |	Het gebruik door overheidsinstanties van selectiecriteria als ras, huidskleur, taal, religie, nationaliteit of nationale of etnische afkomst bij de uitoefening van toezichts-, handhavings- en opsporingsbevoegdheden, zonder dat daarvoor een objectieve en redelijke rechtvaardiging bestaat |	https://publicaties.mensenrechten.nl/publicatie/61a734e65d726f72c45f9dce |
| Exploitant |	Een natuurlijke of rechtspersoon, overheidsinstantie, agentschap of ander orgaan die/dat een AI-systeem onder eigen verantwoordelijkheid gebruikt, tenzij het AI-systeem wordt gebruikt in het kader van een persoonlijke niet-beroepsactiviteit | AI-verordening |
| Gebruiksinstructies	| de door de aanbieder verstrekte informatie om de exploitant te informeren over met name het beoogde doel en juiste gebruik van een AI-systeem	| AI-verordening |
| Geharmoniseerde norm	| een Europese norm die op verzoek van de Commissie is vastgesteld met het oog op de toepassing van harmonisatiewetgeving van de Unie | AI-verordening |
| Gemachtigde	| een natuurlijke of rechtspersoon die zich bevindt of gevestigd is in de Unie die een schriftelijke machtiging heeft gekregen en aanvaard van een aanbieder van een AI-systeem of een AI-model voor algemene doeleinden om namens die aanbieder de verplichtingen en procedures van deze verordening respectievelijk na te komen en uit te voeren | AI-verordening |	
|Gemeenschappelijke specificatie |	een reeks technische specificaties zoals gedefinieerd in artikel 2, punt 4, van Verordening (EU) nr. 1025/2012, om te voldoen aan bepaalde voorschriften zoals vastgelegd in deze verordening	| AI-verordening| 
|Gevoelige operationele gegevens |	operationele gegevens met betrekking tot activiteiten op het gebied van preventie, opsporing, onderzoek of vervolging van strafbare feiten waarvan de openbaarmaking de integriteit van strafprocedures in het gedrang zou kunnen brengen	| AI-verordening |
| Hoge risico AI-systeem |"Een AI-systeem is hoog-risico als het voldoet aan de volgende eisen: 1.	Het AI-systeem valt onder de definitie van AI-systemen in artikel 3 lid 1 van de verordening en moet o.a. autonome elementen bevatten,  2.	Het AI-systeem wordt in een van de toepassingsgebieden van ANNEX III ingezet zoals biometrie, kritieke infrastructuur en rechtshandhaving | AI-verordening |
| Impactvol algoritme |	Het betreft hier algoritmes die worden gebruikt in processen met impact op betrokkenen (burger, organisatie) • Het proces waarin het algoritme wordt gebruikt heeft directe rechtsgevolgen voor betrokkenen. Denk aan: opleggen van boete of weigeren subsidie • Het proces waarin het algoritme zich bevindt, draagt bij aan hoe de overheid een betrokkene of groep categoriseert of benadert. Denk aan: profilering of risico-indicatie voor controle.	| Handreiking Algoritmeregister |
| Importeur	| een natuurlijke of rechtspersoon die zich bevindt of gevestigd is in de Unie die een AI-systeem in de handel brengt dat de naam of merknaam van een in een derde land gevestigde natuurlijke of rechtspersoon draagt | AI-verordening |
| In de handel brengen	| het voor het eerst in de Unie op de markt aanbieden van een AI-systeem of een AI-model voor algemene doeleinden	| AI-verordening |
| In gebruik stellen	| de directe levering van een AI-systeem door de aanbieder aan de exploitant voor het eerste gebruik of voor eigen gebruik in de Unie voor het beoogde doel | AI-verordening |	
| Indirect onderscheid |	indien een ogenschijnlijk neutrale bepaling, maatstaf of handelwijze personen met een bepaalde godsdienst, levensovertuiging, politieke gezindheid, ras, geslacht, nationaliteit, hetero- of homoseksuele gerichtheid of burgerlijke staat in vergelijking met andere personen bijzonder treft |	https://wetten.overheid.nl/BWBR0006502/2020-01-01 |
| Indirecte discriminatie |	Wanneer een ogenschijnlijk neutrale bepaling, maatstaf of handelwijze personen met een bepaald beschermd persoonskenmerk (discriminatiegrond) in vergelijking met andere personen in het bijzonder benadeelt, tenzij hiervoor een objectieve rechtvaardiging bestaat | https://publicaties.mensenrechten.nl/publicatie/61a734e65d726f72c45f9dce |
| Inputdata	| data die in een AI-systeem worden ingevoerd of direct door een AI-systeem worden verkregen en op basis waarvan het systeem een output genereert	| AI-verordening |
| kritieke infrastructuur	| kritieke infrastructuur zoals gedefinieerd in artikel 2, punt 4, van Richtlijn (EU) 2022/2557	| AI-verordening |
| Legaliteitsbeginsel |	Het legaliteitsbeginsel houdt in dat alle overheidsoptreden moet berusten op een overeenstemmen met - kenbare en voldoende specifieke - algemene regels | 	F.J. van Ommeren, De verplichting verankerd, Zwolle 1996; dezelfde, Het legaliteitsbeginsel in het staats- en bestuursrecht: opkomst en ondergang van de geïmpliceerde bevoegdheden?,  RMTh 2002, blz. 123 e.v. |
| Markttoezichtautoriteit	| de nationale autoriteit die de activiteiten verricht en maatregelen neemt als bedoeld in Verordening (EU) 2019/1020 | AI-verordening |	
| Nationale bevoegde autoriteit	| een aanmeldende autoriteit of een de markttoezichtautoriteit | AI-verordening |
| Niet-persoonsgebonden gegevens | andere gegevens dan persoonsgegevens zoals gedefinieerd in artikel 4, punt 1, van Verordening (EU) 2016/679 | AI-verordening | 
| Norm	| Een norm is een vrijwillige afspraak tussen partijen over een product, dienst of proces. Normen zijn geen wetten, maar ’best practices’. Iedereen kan - op vrijwillige basis - hier zijn voordeel mee doen. In zakelijke overeenkomsten hebben normen een belangrijke functie. Ze bieden marktpartijen duidelijkheid over en vertrouwen in producten, diensten of organisaties en dagen de maatschappij uit te innoveren. NEN-normen worden ontwikkeld door inhoudsexperts en specialisten op het gebied van normontwikkeling |	https://www.nen.nl/normontwikkeling |
| Normalisatie |	Normalisatie is het proces om te komen tot een norm. Dit proces is open, transparant en gericht op consensus en vindt plaats in normcommissies die bestaan uit vertegenwoordigers van alle betrokken partijen. Dit gebeurt niet alleen op nationaal niveau, maar ook in Europees en mondiaal verband.	| Normontwikkeling (nen.nl) |
| Objectieve rechtvaardiging |	Van een objectieve rechtvaardiging voor onderscheid is sprake wanneer onderscheid een legitiem doel nastreeft en er een redelijke relatie van evenredigheid bestaat tussen het gemaakte onderscheid en het nagestreefde doel | https://publicaties.mensenrechten.nl/publicatie/61a734e65d726f72c45f9dce |
| Op de markt aanbieden	| het in het kader van een handelsactiviteit, al dan niet tegen betaling, verstrekken van een AI-systeem of een AI-model voor algemene doeleinden met het oog op distributie of gebruik op de markt van de Unie | AI-verordening |	
| Openbare ruimte | een fysieke plek die in publieke of private handen is en toegankelijk is voor een onbepaald aantal natuurlijke personen, ongeacht of bepaalde voorwaarden voor de toegang van toepassing zijn, en ongeacht eventuele capaciteitsbeperkingen | AI-verordening |
| Operator |	een aanbieder, productfabrikant, exploitant, gemachtigde, importeur of distributeur	| AI-verordening |
| Persoonsgegevens | 
| Prestaties van een AI-systeem |	het vermogen van een AI-systeem om het beoogde doel te verwezenlijken	| AI-verordening |
| Proceseigenaar| 	De proceseigenaar is verantwoordelijk voor de kwaliteit van het proces en de vastlegging daarvan in een processchema	| persoonsgegevens zoals gedefinieerd in artikel 4, punt 1, van Verordening (EU) 2016/679 | AI-verordening |
| Proefpersoon	| in het kader van tests onder reële omstandigheden: een natuurlijk persoon die deelneemt aan een test onder reële omstandigheden	 | AI-verordening |
| Profilering | profilering zoals gedefinieerd in artikel 4, punt 4, van Verordening (EU) 2016/679, of in het geval van rechtshandhavingsinstanties, zoals gedefinieerd in artikel 3, punt 4, van Richtlijn (EU) 2016/680, of in het geval van instellingen, organen of instanties van de Unie, zoals gedefinieerd in artikel 3, punt 5, van Verordening (EU) 2018/1725 | AI-verordening |
| Publieke Inkoop	| De verwerving van werken, leveringen of diensten door een overheid of publieke organisatie, van de markt of een andere externe instantie, terwijl zij tegelijkertijd publieke waarde creëren en waarborgen vanuit het perspectief van de eigen organisatie. |	J. Grandia, L. Kuitert, F. Schotanus, L Volker (2003). Publieke Inkoop – Een multidisciplinair overzicht van theorieën, praktijken en instrumenten. Open Press TiU, 16. |
| rechtshandhavingsinstanties | iedere overheidsinstantie die bevoegd is voor de voorkoming, het onderzoek, de opsporing en de vervolging van strafbare feiten of de uitvoering van straffen, met inbegrip van de bescherming tegen en de voorkoming van gevaren voor de openbare veiligheid; of b)	ieder ander orgaan dat of iedere andere entiteit die krachtens het recht van de lidstaten is gemachtigd openbaar gezag en openbare bevoegdheden uit te oefenen met het oog op de voorkoming, het onderzoek, de opsporing en de vervolging van strafbare feiten of de uitvoering van straffen, met inbegrip van de bescherming tegen en de voorkoming van gevaren voor de openbare veiligheid | AI-verordening |
| Rechtshandhaving | activiteiten die worden verricht door of namens rechtshandhavings-instanties met het oog op de voorkoming, het onderzoek, de opsporing of de vervolging van strafbare feiten of de uitvoering van straffen, met inbegrip van de bescherming tegen en de voorkoming van gevaren voor de openbare veiligheid | AI-verordening |
| Redelijkerwijs te voorzien | het gebruik van een AI-systeem op een wijze die niet in overeenstemming is met het beoogde doel, maar die kan voortvloeien uit redelijkerwijs te voorzien menselijk gedrag of redelijkerwijs te voorziene interactie met andere systemen, waaronder andere AI-systemen | AI-verordening |
| Risico |	De combinatie van de kans op schade en de ernst van die schade |	AI-Verordening |
| Substantiële wijziging	| een verandering van een AI-systeem nadat dit in de handel is gebracht of in gebruik is gesteld, die door de aanbieder niet is voorzien of gepland in de initiële conformiteitsbeoordeling, waardoor de overeenstemming van het AI-systeem met de voorschriften van hoofdstuk II, afdeling 2 van de AI-verordening wordt beïnvloed, of die leidt tot een wijziging van het beoogde doel waarvoor het AI-systeem is beoordeeld	| AI-verordening |
| Systeem voor biometrische categorisering | een AI-systeem dat is bedoeld voor het indelen van natuurlijke personen in specifieke categorieën op basis van hun biometrische gegevens, tenzij dit een aanvulling vormt op een andere commerciële dienst en om objectieve technische redenen strikt noodzakelijk is |
| Systeem voor biometrische identificatie op afstand | een AI-systeem dat is bedoeld voor het identificeren van natuurlijke personen, zonder dat zij daar actief bij betrokken zijn en doorgaans van een afstand, door middel van vergelijking van de biometrische gegevens van een persoon met de biometrische gegevens die zijn opgenomen in een referentiedatabank | AI-verordening |
| Systeem voor biometrische identificatie op afstand in real time | een systeem voor biometrische identificatie op afstand waarbij het vastleggen van biometrische gegevens, de vergelijking en de identificatie zonder significante vertraging plaatsvinden en waarbij de identificatie niet enkel onmiddellijk, maar ook met beperkte korte vertragingen plaatsvindt, om omzeiling te voorkomen | AI-verordening |
| systeem voor biometrische identificatie op afstand | een ander biometrisch systeem voor de identificatie op afstand dan een systeem voor biometrische identificatie op afstand in real time | AI-verordening |
| Systeem voor het herkennen van emoties | een AI-systeem dat is bedoeld voor het vaststellen of afleiden van de emoties of intenties van natuurlijke personen op basis van hun biometrische gegevens | AI-verordening |
| Systeem voor monitoring na het in de handel brengen	| alle door aanbieders van AI-systemen verrichte activiteiten voor het verzamelen en evalueren van ervaringen met door hen in de handel gebrachte of in gebruik genomen AI-systemen, teneinde te kunnen vaststellen of er onmiddellijk corrigerende dan wel preventieve maatregelen nodig zijn	| AI-verordening |
| Systeemrisico |	een risico dat specifiek is voor de capaciteiten met een grote impact van AI-modellen voor algemene doeleinden, die aanzienlijke gevolgen hebben voor de markt van de Unie vanwege hun bereik, of vanwege feitelijke of redelijkerwijs te voorziene negatieve gevolgen voor de gezondheid, de veiligheid, de openbare veiligheid, de grondrechten of de samenleving als geheel, en dat op grote schaal in de hele waardeketen kan worden verspreid AI-verordening |	
| Terugroepen van een AI-systeem |	een maatregel gericht op het retourneren aan de aanbieder, het buiten gebruik stellen of het onbruikbaar maken van een AI-systeem dat aan exploitanten ter beschikking is gesteld | AI-verordening |	
| Testdata |	data die worden gebruikt voor het verrichten van een onafhankelijke evaluatie van het AI-systeem om de verwachte prestaties van dat systeem te bevestigen voordat het in de handel wordt gebracht of in gebruik wordt gesteld | AI-verordening |	
| Testen onder reële omstandigheden	| het tijdelijk testen van een AI-systeem voor zijn beoogde doel onder reële omstandigheden buiten een laboratorium of anderszins gesimuleerde omgeving teneinde betrouwbare en robuuste gegevens te verkrijgen, en te beoordelen en te verifiëren of het AI-systeem overeenstemt met de voorschriften van deze verordening, waaronder niet wordt verstaan het in de handel brengen of in gebruik nemen van het AI-systeem in de zin van deze verordening, mits aan alle in artikel 57 of 60 vastgestelde voorwaarden is voldaan	| AI-verordening |
| Toestemming met kennis van zaken |	de vrijelijk gegeven, specifieke, ondubbelzinnige en vrijwillige uiting door een proefpersoon van zijn of haar bereidheid deel te nemen aan een bepaalde test onder reële omstandigheden, na geïnformeerd te zijn over alle aspecten van de test die van belang zijn voor zijn of haar beslissing deel te nemen |    |
| Trainingsdata	| data die worden gebruikt voor het trainen van een AI-systeem door de leerbare parameters hiervan aan te passen 	| AI-verordening |
| Uit de handel nemen van een AI-systeem	| een maatregel waarmee wordt beoogd te voorkomen dat een AI-systeem dat zich in de toeleveringsketen bevindt, op de markt wordt aangeboden	| AI-verordening |
| Validatiedata	| data die worden gebruikt voor het verrichten van een evaluatie van het getrainde AI-systeem en voor het afstemmen van onder andere de niet-leerbare parameters en het leerproces ervan, om underfitting of overfitting te voorkomen	| AI-verordening |
| validatiedatareeks	| een afzonderlijke datareeks of deel van de trainingsdatareeks, als vaste of variabele verdeling | AI-verordening |	
| Veiligheidscomponent | een component van een product of systeem die een veiligheids-functie voor dat product of systeem vervult of waarvan het falen of gebrekkig functioneren de gezondheid en veiligheid van personen of eigendom in gevaar brengt	| AI-verordening |
| Verwerker |	Een [..] rechtspersoon, een overheidsinstantie, een dienst of een ander orgaan die/dat ten behoeve van de verwerkingsverantwoordelijke persoonsgegevens verwerkt.	| AVG |
| Verwerkersverantwoordelijke	| Een rechtspersoon of overheidsinstantie die, alleen of samen met anderen, het doel van en de middelen voor de verwerking van persoonsgegevens vaststelt	| Art. 4 onderdeel 7 AVG |
| Zwevendekommabewerking of floating-point operation (FLOP) | elke wiskundige bewerking of toewijzing met zwevendekommagetallen, die een subset vormen van de reële getallen die gewoonlijk op computers worden weergegeven door een geheel getal met een vaste precisie, verheven door een gehele exponent van een vaste basis |

