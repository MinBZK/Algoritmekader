---
title: Impact van algoritmes
summary: Algoritmes met voldoende impact moet je publiceren in het Algoritmeregister.
---

# Impact van algoritmes

Als je algoritme impactvol is, kan het schade veroorzaken aan de maatschappij. Daarom zijn de regels strenger voor impactvolle dan voor niet-impactvolle algoritmes. Zo moet je impactvolle algoritmes publiceren in het Algoritmeregister.

[Naar het Algoritmeregister](https://algoritmes.overheid.nl/nl)

## Impactvol
Je algoritme is in elk geval impactvol in deze situaties:

* Je algoritme is **onderdeel van een [hoog-risico-AI-systeem](../overhetalgoritmekader/risico-van-ai-systemen.md)**. 
* Je algoritme heeft **invloed op een proces met rechtsgevolgen voor burgers of organisaties**. Bijvoorbeeld het wel of niet krijgen van boetes of subsidies.
* Je algoritme heeft **invloed op de manier waarop de overheid burgers of organisaties indeelt, of contact met hen zoekt**. Bijvoorbeeld bij het inschatten van risicoâ€™s of het signaleren van fraude.
* Je **overheidsorganisatie vindt zelf dat het algoritme impact heeft op de maatschappij**. Bijvoorbeeld omdat het algoritme ingewikkeld is, veel data gebruikt, vaak in de media komt of onderzocht wordt door een toezichthouder.

Meer uitleg en voorbeelden vind je in de [Handreiking Algoritmeregister](https://algoritmes.pleio.nl/wiki/view/19bb6e9e-7a97-43d5-bef3-b1d66e59f4ff/handreiking-algoritmeregister).

!!! tip "Tip"

    Twijfel je of je algoritme impactvol is of niet? Beschouw het algoritme dan als impactvol.

## Help ons deze pagina te verbeteren
Deel je idee, suggestie of opmerking via [GitHub](https://github.com/MinBZK/Algoritmekader) of mail ons via [algoritmes@minbzk.nl](mailto:algoritmes@minbzk.nl).
