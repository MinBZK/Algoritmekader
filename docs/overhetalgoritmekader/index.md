---
title: Over het Algoritmekader
---
# Over het algoritmekader 
Het algoritmekader is een hulpmiddel voor overheden die algoritmes of AI (artificiÃ«le intelligentie) gebruiken. Hierin zoek je de regels en adviezen op per situatie. De informatie in het Algoritmekader is nog niet betrouwbaar. Het is een concept. De definitieve versie verschijnt rond 2025.

## Verantwoord gebruik van algoritmes en AI
In het Algoritmekader vind je informatie over verantwoord gebruik van algoritmes en AI. Bijvoorbeeld:
- Wie is waarvoor verantwoordelijk?
- Hoe voorkom je discriminatie (bias) in een algoritme?
- Hoe verwerk je gegevens op een veilige manier?
- Welke algoritmes controleer je op mensenrechtenschendingen?
- Welke inkoopvoorwaarden spreek je af voor algoritmes van een externe partij?

De informatie is bedoeld voor medewerkers van de rijksoverheid, provincies, gemeentes en waterschappen.

## Informatie van de overheid
Het Algoritmekader is een website van het Ministerie van Binnenlandse Zaken en Koninkrijksrelaties. Het team Data, AI en Algoritmes stelt de informatie samen, op basis van:
- alle wetten en regels, zoals de [AI-verordening](https://www.digitaleoverheid.nl/overzicht-van-alle-onderwerpen/nieuwe-technologieen-data-en-ethiek/artificiele-intelligentie-ai/ai-verordening/)
- belangrijke instrumenten, zoals de [IAMA](https://www.rijksoverheid.nl/documenten/rapporten/2021/02/25/impact-assessment-mensenrechten-en-algoritmes) (Impact Assessment voor Mensenrechten bij de inzet van Algoritmes)
- adviezen en ervaringen van experts, zoals wetenschappers

## Iedereen mag meedenken
Tot ongeveer 2025 is het Algoritmekader een conceptversie. De informatie komt open source tot stand. Dat betekent dat iedereen zijn mening mag geven of een voorstel mag doen:
- Geef je [vraag of wijziging](https://github.com/MinBZK/Algoritmekader/blob/main/CONTRIBUTING.md) door.
- Sluit je aan bij een [werkgroep](https://algoritmes.pleio.nl/).
- Doe mee aan een [online vergadering](https://algoritmes.pleio.nl/events) zoals onze sprintreview of demo.

## Nieuwsbrief
Via onze maandelijkse [Nieuwsbrief Algoritmes](https://algoritmeregister.email-provider.eu/memberforms/subscribe/standalone/form/?a=1pjwwoyxrs&l=vdfr1sbovb) blijf je op de hoogte over de ontwikkelingen van het Algoritmekader.

## Help ons deze pagina te verbeteren
Deel je idee, suggestie of opmerking via [GitHub](https://github.com/MinBZK/Algoritmekader/edit/main/docs/overhetalgoritmekader/index.md) of mail ons via [algoritmes@minbzk.nl](mailto:algoritmes@minbzk.nl).
