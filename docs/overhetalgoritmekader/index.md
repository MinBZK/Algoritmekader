---
title: Over het Algoritmekader
summary: Het Algoritmekader is een open source website van het Ministerie van Binnenlandse Zaken, met alle regels voor overheden die algoritmes of AI gebruiken.
---
# Over het Algoritmekader 
Het Algoritmekader is een hulpmiddel voor overheden die algoritmes of AI (artificiële intelligentie) gebruiken. Hierin vind je de wetten en regels, hulpmiddelen en adviezen per situatie. De informatie in het Algoritmekader is nog niet betrouwbaar. Het is een bètaversie. De definitieve versie verschijnt eind 2024.

## Verantwoord gebruik van algoritmes en AI
In het Algoritmekader vind je informatie over verantwoord gebruik van algoritmes en AI. Bijvoorbeeld:

- Wie is waarvoor verantwoordelijk?
- Hoe voorkom je discriminatie (bias) in een algoritme?
- Hoe verwerk je gegevens op een veilige manier?
- Hoe voorkom je mensenrechtenschendingen?
- Welke inkoopvoorwaarden spreek je af voor algoritmes van een externe partij?

De informatie is bedoeld voor medewerkers van de rijksoverheid, provincies, gemeentes en waterschappen.

## Informatie van de overheid
Het Algoritmekader is een website van het Ministerie van Binnenlandse Zaken en Koninkrijksrelaties. Het team Data, AI en Algoritmes stelt de informatie samen, op basis van:

- alle wetten en regels, zoals de [AI-verordening](https://eur-lex.europa.eu/legal-content/NL/TXT/?uri=CELEX%3A32024R1689&qid=1723226664277) en de [Algemene wet bestuursrecht](https://wetten.overheid.nl/BWBR0005537/2022-11-01/1)

- belangrijke instrumenten, zoals de [IAMA](https://www.rijksoverheid.nl/documenten/rapporten/2021/02/25/impact-assessment-mensenrechten-en-algoritmes) (Impact Assessment Mensenrechten en Algoritmes)
- adviezen en ervaringen van experts, zoals wetenschappers

## Versies
Algoritmekader is de nieuwe naam van het [Implementatiekader 'Verantwoorde inzet van algoritmen'](https://www.rijksoverheid.nl/documenten/rapporten/2023/06/30/implementatiekader-verantwoorde-inzet-van-algoritmen). Dit rapport is de eerste versie. Door het verder ontwikkelen van dit rapport ontstond de website Algoritmekader.

Sindsdien verschijnt elke maand een nieuwe bètaversie van het Algoritmekader. Deze bètaversies zijn nog niet betrouwbaar. De informatie is onvolledig. Er kunnen fouten in staan.

Versie 2.0 is de definitieve, betrouwbare versie van het Algoritmekader. Deze versie verschijnt eind 2024.


## Iedereen mag meedenken
De informatie in het Algoritmekader komt open source tot stand. Dat betekent dat iedereen kan meekijken en zijn mening mag geven, of een voorstel mag doen:

- Geef je [vraag of wijziging](CONTRIBUTING.md) door.
- Sluit je aan bij een [werkgroep](https://algoritmes.pleio.nl/).
- Doe mee aan een [(online) vergadering](https://algoritmes.pleio.nl/events) zoals onze demo na een nieuwe release van het Algoritmekader.

## Nieuwsbrief
Via onze maandelijkse [Nieuwsbrief Algoritmes](https://algoritmeregister.email-provider.eu/memberforms/subscribe/standalone/form/?a=1pjwwoyxrs&l=vdfr1sbovb) blijf je op de hoogte over de ontwikkelingen van het Algoritmekader.

## Help ons deze pagina te verbeteren
Deel je idee, suggestie of opmerking via [GitHub](https://github.com/MinBZK/Algoritmekader/edit/main/docs/overhetalgoritmekader/index.md) of mail ons via [algoritmes@minbzk.nl](mailto:algoritmes@minbzk.nl).
