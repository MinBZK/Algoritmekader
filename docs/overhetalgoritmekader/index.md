## Over het algoritmekader
In de afgelopen jaren is het steeds duidelijker geworden dat het van belang is dat algoritme en AI op een verantwoorde manier worden ontwikkeld en gebruikt. Er is sprake van een toename van wet- en regelgeving waar overheidsorganisatie aan gebonden zijn. Daarnaast is een duidelijk trend waar te nemen dat organisaties steeds meer vanuit publieke waarden en een ethische invalshoek deze materie benaderen. Deze ontwikkelingen dienen bij te dragen  aan het beschermen van de individuen en de maatschappij voor de mogelijk nadelige gevolgen van de inzet van algoritmen en AI. 

### Algoritme levenscyclus, vereisten, maatregelen en rollen. 
In het Algoritmekader wordt inzichtelijk gemaakt aan welke vereisten overheidsorganisaties moeten voldoen. Daarbij wordt ook aangegeven hoe zij hier op een betekenisvolle wijze invulling aan kunnen geven (maatregelen). Het Algoritmekader is zodanig ingericht dat gebruikers vanuit verschillende invalshoeken informatie kunnen raadplegen die voor hen relevant is. Zo kan vanuit de algoritme levenscyclus worden onderzocht in welke fase aan welke vereisten aandacht moet worden besteed. Ook de denkbare maatregelen worden hierbij getoond. Het is ook mogelijk om vanuit een specifieke rol, bijvoorbeeld een ethicus of data scientist, te raadplegen aan welke vereisten of maatregelen zij logischerwijs aandacht aan moeten besteden. 

### Type technologie en risico classificatie
Het Algoritmekader geeft gebruikers ook de mogelijkheid om informatie te 'filteren' op basis van type technologie en de risico classificatie. Zo kunnen gebruikers snel zien wat zij in een bepaalde situaties moeten doen. In het geval van een hoge risico AI-systeem waarbij persoonsgegeven worden verwerkt zullen aan meer vereisten moeten worden voldaan dan in het geval van een eenvoudige rekenregel die geen impact heeft op individuen of de maatschappij. 

### Kennisborging en standaarden
Een belangrijk uitgangspunt van het Algoritmekader is dat bestaande kennis zoveel mogelijk wordt gebundeld en aansluiting wordt gezocht bij relevante ontwikkelingen. Door deze bundeling kunnen organisaties leren van elkaars ervaringen. Daarnaast is het proces van standaardisering op nationaal, Europees en Internationaal niveau gaande. De standaarden zullen in grote mate gaan duiden 'hoe' organisaties invulling kunnen geven aan specifieke vereisten. De kracht achter standaarden is dat deze door gespecialiseerde organisaties zijn opgesteld en gedragen zijn door bredere consensus. Het volgen van deze standaarden levert een 'vermoeden van conformiteit op' en is daarmee bijzonder waardevol om onderdeel te maken van het Algoritmekader. 

### Best practises en instrumenten
In het Algoritmekader wordt geprobeerd om zoveel mogelijk 'best practises' te koppelen aan vereisten en maatregelen die organisaties kunnen treffen. Daarmee wordt de materie tastbaarder en praktischer. Zo zijn rapporten te vinden van uitgevoerde bias analyses, gepubliceerde broncode van door overheidsorganisatie ontwikkeld algoritmen, specifieke adviezen en belangrijke uitspraken. Er wordt ook een overzicht gegeven van bruikbare instrumenten die kunnen worden gehanteerd.  

## Status van het Algoritmekader
Het Algoritmekader is op zichzelf niet verplicht voor overheidsorganisaties om te gebruiken, maar het gaat wel uit van bestaande vereisten op basis van wet- en regelgeving waar deze organisaties aan gebonden zijn. 

Overheden wordt aanbevolen het kader te volgen, maar mogen te allen tijde zelf bepalen hoe zij invulling geven aan de vereisten, wie daarbij betrokken zijn, onder wiens verantwoordelijkheid en wanneer. Kortom, de vereisten zijn verplicht en de maatregelen (hoe kan hieraan worden voldaan aan de vereisten) zijn ter inspiratie om organisaties op weg te helpen. 

## Doorontwikkeling
7 juli 2023 is het [concept Implementatiekader](https://www.rijksoverheid.nl/documenten/rapporten/2023/06/30/implementatiekader-verantwoorde-inzet-van-algoritmen) naar de kamer verstuurd, vergezeld door de Kamerbrief 'Verzamelbrief Algoritmes Reguleren'. Dit kan worden beschouwd als de eerste versie van het Algoritmekader. Het implementatiekader verantwoorde inzet van algoritmen is in oktober 2023 hernoemd naar 'het Algoritmekader'.

In oktober 2023 is gestart met de doorontwikkeling van het Algoritmekader, zowel op inhoud als op vorm. Dat betekent dat inhoudelijke toevoegingen moeten worden gedaan (denk aan hetgeen voortkomt uit de AI-verordening) en er moeten worden onderzocht hoe we de informatie zo optimaal mogelijk aan de gebruikers kunnen tonen. Het doel is namelijk dat het Algoritmekader gebruikers op een praktische wijze helpt bij het uitvoeren van hun werkzaamheden. Hierboven is globaal beschreven hoe hier nu invulling aan wordt gegeven en dit moet worden verfijnd. 

Eind 2024 zal de tweede versie van het Algoritmekader worden opgeleverd. Dan moeten de vereisten en de maatregelen zijn uitgewerkt voor zover dan bekend. Hierna zal het Algoritmekader in 'beheer' worden genomen. Dat betekent dat doorlopend de laatste ontwikkelingen, het liefst blijvend in afstemming met de omgeving, worden toegevoegd zodat het Algoritmekader actueel en betrouwbaar blijft. 

## Samenwerking met de omgeving
Een belangrijk uitgangspunt van het Algoritmekader is dat het kader op een open en transparante manier wordt ontwikkeld. Dat betekent dat open communicatiekanalen worden ingezet en waar dit passend is worden bijvoorbeeld werkgroepen opgestart om bepaalde aspecten diepgaand te verkennen. In beginsel werkt het team Algoritmekader, al dan niet met werkgroepen en samenwerkingspartijen, informatie over algoritmen en AI uit. Zodra deze informatie op 'niveau' is, wordt dit in Github geplaatst en daarmee 'gepubliceerd'. Het doel hiervan is om enerzijds de omgeving van deze informatie te voorzien en anderzijds om de omgeving uit te nodig om hier feedback op te geven. 

Werken in Github is voor het team Algoritmekader nieuw en experimenteel. Het biedt de mogelijkheid voor alle ge√Ønteresseerd om hun kennis en zienswijze te delen. Daarmee kan (nieuwe)kennis snel onderdeel worden gemaakt van het Algoritmekader waarmee idealiter het Algoritmekader doorlopende actueel wordt gehouden en mogelijk ook op basis van (brede) consensus.

Tegelijkertijd vraagt dit om een aangepaste werkwijze en is hier bepaalde expertise voor nodig. Het begin is gemaakt en het team Algoritmekader is nog lerende om hier optimaal invulling aan te geven. Voor nu betekent dit concreet dat het langer kan duren voordat wordt gereageerd op suggesties of toevoegingen. Er wordt gewerkt aan het inrichten van goede processen om snel en kundig te reageren. 

