# Over het algoritmekader
In de afgelopen jaren is het steeds duidelijker geworden dat het van belang is dat algoritme en AI op een verantwoorde manier worden ontwikkeld en gebruikt. Er is sprake van een toename van wet- en regelgeving waar overheidsorganisatie aan gebonden zijn. Daarnaast is een duidelijk trend waar te nemen dat organisaties steeds meer vanuit publieke waarden en een ethische invalshoek deze materie benaderen. Deze ontwikkelingen dienen bij te dragen  aan het beschermen van de individuen en de maatschappij voor de mogelijk nadelige gevolgen van de inzet van algoritmen en AI. 

In het Algoritmekader wordt inzichtelijk gemaakt aan welke vereisten overheidsorganisaties moeten voldoen. Daarbij wordt ook aangegeven hoe zij hier op een betekenisvolle wijze invulling aan kunnen geven (maatregelen). Het Algoritmekader is zodanig ingericht dat gebruikers vanuit verschillende invalshoeken informatie kunnen raadplegen die voor hen relevant is. Zo kan vanuit de algoritme levenscyclus worden onderzocht in welke fase aan welke vereisten aandacht moet worden besteed en welke maatregelen daarvoor kunnen worden getroffen. Het is ook mogelijk om vanuit een specifieke rol, bijvoorbeeld een ethicus of data scientist, te raadplegen aan welke vereisten of maatregelen zij logischerwijs aandacht aan moeten besteden. 

Het Algoritmekader geeft gebruikers de mogelijkheid om informatie te 'filteren' op basis van het type technologie en op basis van de risico classificatie. Zo kunnen gebruikers snel zien wat zij in een bepaalde situaties al dan niet moeten doen om algoritmen en AI op een verantwoorde manier te ontwikkelen en te gebruiken. In het geval van een hoge risico AI-systeem zullen aan meer vereisten moeten worden voldaan dan in het geval van een eenvoudige rekenregel die geen impact heeft op individuen of de maatschappij.  

Een belangrijk uitgangspunt van het Algoritmekader is dat bestaande kennis zoveel mogelijk wordt gebundeld en beschikbaar wordt gesteld. Organisaties kunnen leren van elkaars ervaringen. In het Algoritmekader wordt geprobeerd om zoveel mogelijk 'best practises' te koppelen aan maatregelen die organisaties kunnen treffen, zodat de materie tastbaarder en praktischer wordt. Zo zijn rapporten te vinden van uitgevoerde bias analyses, gepubliceerde broncode van door overheidsorganisatie ontwikkeld algoritmen, specifieke adviezen en belangrijke uitspraken. Er wordt ook een overzicht gegeven van bruikbare instrumenten die kunnen worden gehanteerd.  

Het Algoritmekader is op zichzelf niet verplicht voor overheidsorganisaties om te gebruiken, maar het gaat wel uit van bestaande vereisten op basis van wet- en regelgeving waar zij aan gebonden zijn. Overheden wordt aanbevolen het kader te volgen, maar mogen te allen tijde zelf bepalen hoe zij invulling geven aan de vereisten, wie daarbij betrokken zijn, onder wiens verantwoordelijkheid en wanneer. Kortom, de vereisten zijn verplicht en de maatregelen (hoe kan hieraan worden voldaan) zijn ter inspiratie om organisaties op weg te helpen. 

## Doorontwikkeling
7 juli 2023 is het [concept Implementatiekader](https://www.rijksoverheid.nl/documenten/rapporten/2023/06/30/implementatiekader-verantwoorde-inzet-van-algoritmen) naar de kamer verstuurd, vergezeld door de Kamerbrief 'Verzamelbrief Algoritmes Reguleren'. Dit kan worden beschouwd als de eerste versie van het Algoritmekader. Het implementatiekader verantwoorde inzet van algoritmen is in oktober 2023 hernoemd naar 'het Algoritmekader'

In oktober 2023 is gestart met de doorontwikkeling van het Algoritmekader, zowel op inhoud als op vorm. Een belangrijk doel hierbij is dat het Algoritmekader praktisch en bruikbaar moet worden gemaakt voor gebruikers. Hierboven is globaal beschreven hoe hier invulling aan wordt gegeven. 

Eind 2024 zal de tweede versie van het Algoritmekader worden opgeleverd. Hierna zal het Algoritmekader in 'beheer' worden genomen, wat betekent dat doorlopend de laatste ontwikkelingen worden toegevoegd zodat het actueel en betrouwbaar blijft. 

## Samenwerking met de omgeving
Een belangrijk uitgangspunt van het Algoritmekader is dat het kader op een open en transparante manier wordt ontwikkeld. Dat betekent dat open communicatiekanelen worden ingezet en waar dit passend is worden bijvoorbeeld werkgroepen opgestart om bepaalde aspecten diepgaand te verkennen. In beginsel werkt het team Algoritmekader, al dan niet met werkgroepen en samenwerkingspartijen, informatie over algoritmen en AI uit. Zodra deze informatie op 'niveau' is, wordt dit in Github geplaatst en daarmee 'gepubliceerd'. 

Werken in Github is voor het team Algoritmekader nieuw en experimenteel. Het biedt de mogelijkheid voor alle ge√Ønteresseerd om hun kennis en zienswijze te delen, en daarmee het Algoritmekader te verbeteren. Tegelijkertijd vraagt dit om een aangepaste werkwijze en is hier bepaalde expertise voor nodig. Het begin is gemaakt het team Algoritmekader is lerende om hier op de juiste manier mee om te gaan. 











!!! info "Disclaimer"

    Het Algoritmekader is nog volop in ontwikkeling. Op deze plek willen we vooral aan de slag gaan op een open en transparante wijze. Het is dus niet definitief. Dat betekent dat er dingen opstaan die niet af zijn en soms zelfs fout. Mocht er iets niet kloppen, laat het ons weten via [GitHub](https://github.com/MinBZK/Algoritmekader).

