---
title: Beleid en advies
hide:
  - toc
  - path
---
# Beleid en advies
De rol 'Beleid en advies' omvat het samenbrengen en toepassen van kennis op verschillende aspecten van algoritmeontwikkeling, zoals ethiek, beleid, architectuur en veiligheid. Beleidsmakers en adviseurs zorgen ervoor dat beleidskaders en richtlijnen correct worden geïnterpreteerd en effectief worden toegepast in de praktijk. Zij treden vaak op als schakel tussen ontwikkelaars, projectleiders en eindverantwoordelijken om de juiste expertise op het juiste moment te ontsluiten en te adviseren over kritische beslissingen.

# Relevantie
Adviseurs en beleidsmedewerkers spelen een cruciale rol binnen het Algoritmekader door ervoor te zorgen dat algoritmes verantwoord en in lijn met beleidsdoelen worden ontwikkeld en ingezet. Zij dragen bij aan impact assessments, risicobeoordelingen en [beleidsplannen over algoritmes](../vodoen-aan-wetten-en-regels/maatregelen/0-org-02-beleid_opstellen_inzet_algoritmes.md), en helpen bij het signaleren en mitigeren van potentiële risico’s, zoals onbedoelde [bias](../onderwerpen/bias-en-non-discriminatie.md) of risico's op het gebied van [privacy](../onderwerpen/privacy-en-gegevensbescherming.md). Door hun brede blik maar ook specialistische kennis ondersteunen adviseurs bij het opstellen en vertalen van wetgeving en beleidskaders naar concrete maatregelen en adviezen. Zij vormen zo een verbindende factor tussen de technische, organisatorische en bestuurlijke aspecten van algoritmeontwikkeling.

# Bijbehorende functies
- CIO-adviseur
- Beleidsmedewerker
- Ethicus
- (Enterprise) architect
- Security officer
- Inkoopadviseur
- Contractbeheerder
- Domeinspecialist

## Vereisten { data-search-exclude }

<!-- list_vereisten rollen/beleid-en-advies no-rol no-levenscyclus no-search no-onderwerp -->

## Maatregelen { data-search-exclude }

<!-- list_maatregelen rollen/beleid-en-advies no-rol no-levenscyclus no-search no-onderwerp -->
