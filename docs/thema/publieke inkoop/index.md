---
title: Publieke inkoop van algoritmen en AI
icon: material/cart
---


!!! info "Disclaimer"
    Het Algoritmekader is nog volop in ontwikkeling. Op deze plek willen we vooral aan de slag gaan op een open en transparante wijze. Het is dus niet definitief. Dat betekent dat er dingen opstaan die niet af zijn en soms zelfs fout. Mocht er iets niet kloppen, laat het ons weten via [GitHub](https://github.com/MinBZK/Algoritmekader).


Door middel van publieke inkoop wordt door overheidsinstellingen software ingekocht. Deze software wordt ingekocht om ambtenaren te ondersteunen met hun werkzaamheden om zo maatschappelijk waarden te creëren. Het kan bijvoorbeeld gaan om het inkopen van een systeem waarmee een aanvraag voor een subsidie of vergunning kan worden behandeld. Het virtueel vergaderen of het digitaal samenwerken aan documenten zijn hier ook voorbeelden van. 

Software met algoritmen  en AI wordt vaak ontwikkeld door gespecialiseerde aanbieders en bevat steeds meer algoritmen en AI. Het komt ook voor dat de overheid deze technologie zelf ontwikkelt. Deze algoritmen en AI kunnen eenvoudig van aard zijn, zoals het maken van een eenvoudige berekening. Zij kunnen complexer van aard zijn, zoals een voorspelling geven of het genereren van informatie. In het laatste geval kan worden gedacht aan ChatGPT, Google Bard of Co-Pilot.
Er zijn verschillende type technologieën die vallen onder het bereik van algoritmen en AI. In dit kader drukken we deze uit als ‘rekenregel’, ‘machine learning’ en ‘generatieve AI’. Elke technologie heeft eigen bijzondere aandachtspunten. Ook de bijbehorende risico’s kunnen per type verschillen. Het identificeren van deze risico’s en het treffen van beheersmaatregelen is daarbij van belang. Dat geldt in het bijzonder als algoritmen en AI bijdragen aan de totstandkoming van overheidsbesluitvorming en impactvolle beslissingen die burgers en ondernemingen raken. 

Door bij publieke inkoop van software met algoritmen en AI rekening te houden met vereisten die voorkomen uit wet- en regelgeving, toepassen van publieke waarden, het type algoritme of AI en de potentiële risico’s die ontstaan bij het gebruiken ervan, kunnen negatieve gevolgen worden voorkomen. Publieke inkoop speelt daarom een belangrijke rol bij de totstandkoming van verantwoord ontwikkelde algoritmen en AI en het gebruik daarvan door ambtenaren. 
In dit deel van het Algoritmekader wordt nader ingegaan op deze vereisten. Er worden suggesties gedaan hoe deze vereisten kunnen worden nageleefd en welke rollen daarbij betrokken kunnen zijn. Waar mogelijk worden concrete voorbeelden uit de praktijk gegeven en zal worden aangegeven bij welk type algoritmen of AI dit relevant is.

Het publiek inkopen van algoritmen en AI wordt ook gekoppeld aan de algoritme levenscyclus. Dit geeft een beeld van wanneer bepaalde vereisten en maatregelen, bij het ontwikkelen van algoritmen en AI, moeten worden geadresseerd. Door deze vereisten ook te vertalen naar het inkoopproces, zullen de rollen binnen het inkoopproces beter in staat zijn om te duiden wanneer en hoe dit kan worden geadresseerd. Dit moet bijdragen aan een goed samenspel met aanbieders, zodat de kansen van algoritmen en AI worden benut en de negatieve gevolgen worden voorkomen.  

 
## Algoritme levenscyclus
Algoritmen en AI kunnen een grote impact hebben op onze maatschappij. Daarom is het van belang dat deze op een verantwoorde manier worden ontwikkeld en gebruikt. Het toepassen van de algoritme levenscyclus is hierover een bruikbare leidraad. De algoritme levenscyclus bestaat uit meerdere fasen. De werkzaamheden die noodzakelijk zijn om een verantwoord algoritme of AI te ontwikkelen, kunnen logisch worden gekoppeld aan deze fasen. 
Deze levenscyclus kan worden gebruikt voor alle typen algoritmen en AI. Het verschilt uiteraard wel per type wat moet worden gedaan en dit is mede afhankelijk van de risico classificatie. Bij hoge risico toepassing zal meer moeten worden gedaan om risico’s te mitigeren dan als er sprake is van lage risico toepassingen. De levenscyclus geeft een bruikbaar overzicht voor leveranciers en opdrachtgevers wanneer welke werkzaamheden moeten worden uitgevoerd. Het laat ook zien welke werkzaamheden moeten zijn afgerond als algoritmen en AI in de markt mogen worden gezet en klaar zijn voor gebruik. 

Bij het publiek inkopen van software met bijbehorende algoritmen en AI zijn de wensen van de behoeftesteller en de doelstellingen van de organisatie van groot belang. Dit kan tot verschillende situaties leiden:

•	Een al ontwikkelde kant-en-klare oplossing voldoet direct aan deze wensen en doelstellingen;

•	Een al ontwikkelde oplossing moet eerst worden aangepast voordat deze kan worden gebruikt;

•	Er moet een nieuwe oplossing worden ontwikkeld om te voldoen aan de wensen. 

Deze inschatting is dus bepalend wat wel en niet van een product mag worden verwacht. Dit is relevant voor zowel de leverancier als de opdrachtgever. Het is aannemelijk dat als het om risicovolle (nog te ontwikkelen) algoritmen of AI gaat, de opdrachtgever een intensieve bijdrage moet leveren aan de samenwerking om het product te kunnen gebruiken. De opdrachtgever zal bijvoorbeeld moeten aangeven wat de juridische en ethische grenzen zijn van de uiteindelijk werking van het algoritme of AI. Als een kant-en-klare oplossing wordt afgenomen, dan zal de leverancier moeten laten zien dat de ontwikkelde algoritmen en AI voldoen aan alle vereisten en moet dit kunnen aantonen. 

De inzichten uit de algoritme levenscyclus kunnen ondersteunen bij bijvoorbeeld de behoeftestelling, het maken van make-or-buy beslissingen, de te hanteren aanbestedingsvorm, de totstandkoming van de selectie- en gunningseisen, contractspecificaties en de uitvoering en management van het contract. De algoritme levenscyclus kan worden geraadpleegd via het tabblad boven aan deze pagina. Per fase en per type algoritme of AI kan worden bekeken aan welke vereisten moet worden voldaan en welke beheersmaatregelen kunnen worden getroffen. 

 
## Vereisten

| **Vereisten**                                                                      | **Uitleg**                                                                                                                                                                                                                                                                                                                                                        | **verplicht voor hoog-risico AI systemen (AI Act)** |    **verplicht voor impactvolle algoritmes**    | **verplicht voor niet-impactvolle algoritmes**  |
|------------------------------------------------------------------------------------|-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|:---------------------------------------------------:|:-----------------------------------------------:|:-----------------------------------------------:|
| [Archiveren](../../vereisten/governance/Archiveren.md )      | De grondslag van de Archiefwet is dat, als de overheid de informatie bewaart die voortkomt uit de verschillende werkprocessen, aan de hand van deze informatie de werkprocessen kunnen worden gereconstrueerd en kan worden nagegaan hoe besluiten tot stand zijn gekomen. De oordeelsvorming over hoe zaken zijn verlopen kan dan worden overgelaten aan anderen |   :material-check-bold:{ style="color: #4DB6AC" }   | :material-check-bold:{ style="color: #4DB6AC" } | :material-check-bold:{ style="color: #4DB6AC" } |
| [Non-discriminatie](../../vereisten/fundamentele%20rechten/Non%20discriminatie.md) | Verbod op ongelijke behandeling in gelijke omstandigheden. Discriminatie wegens godsdienst, levensovertuiging, politieke gezindheid, ras, geslacht of op welke grond dan ook, is niet toegestaan.                                                                                                                                                                                                                                                                                                                                                       |   :material-check-bold:{ style="color: #4DB6AC" }   | :material-check-bold:{ style="color: #4DB6AC" } | :material-check-bold:{ style="color: #4DB6AC" } |
| [Verbod schenden Auteursrechten](../../vereisten/inkoop/verbod-schenden-auteursrechten.md )                            | Bepaalde vormen van algoritmen en AI worden ontwikkeld op basis van grote hoeveelheden data. Deze data wordt gebruikt voor het trainingen en testen van algoritmen en AI. Deze data mag geen inbreuk maken op Auteursrechten. Ook de gegenereerde output van algoritmen en AI mag geen inbreuk maken op deze rechten.  |   :material-check-bold:{ style="color: #4DB6AC" }   | :material-check-bold:{ style="color: #4DB6AC" } | :material-check-bold:{ style="color: #4DB6AC" } |
| [Kwaliteitsmanagementsysteem](../../vereisten/goverance/Kwaliteitsmanagementsysteem.md )  | De  ontwikkelaar van een AI-systeem of een 'general purpose AI model' die deze op de markt plaatst zal een kwaliteitsmanagementsysteem toepassen waarmee wordt voldaan aan de verplichtingen die voortkomen uit de AI-verordening.   |   :material-check-bold:{ style="color: #4DB6AC" }   | :material-close:{ style="color: #EF5350" }| :material-close:{ style="color: #EF5350" } |



## Nuttige informatie
[Europese modelcontractbepalingen AI-systemen (hoog risico)](https://public-buyers-community.ec.europa.eu/sites/default/files/2023-10/AI_Procurement_Clauses_template_High_Risk%20NL.pdf)

[Europese modelcontractbepalingen AI-systemen (niet hoog risico)](https://public-buyers-community.ec.europa.eu/sites/default/files/2023-10/AI_Procurement_Clauses_Template_NON_HIGH_RISK_NL.pdf)

[Contractvoorwaarden voor algoritmen gemeente Amsterdam](https://www.amsterdam.nl/innovatie/digitalisering-technologie/algoritmen-ai/contractvoorwaarden-algoritmen/)











