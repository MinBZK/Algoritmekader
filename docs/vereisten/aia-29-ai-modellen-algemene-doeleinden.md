---
title: AI-modellen voor algemene doeleinden zijn voorzien van voldoende technische documentatie en informatie
id: urn:nl:ak:ver:aia-29
toelichting: Aanbieders van AI-modellen voor algemene doeleinden moeten (technische) informatie en documentatie opstellen, up-to-date houden en beschikbaar stellen voor aanbieders van AI-systemen die het AI-model voor algemene doeleinden in hun AI-systemen willen integreren. 
levenscyclus:
- ontwerp
- ontwikkelen
- monitoring-en-beheer
onderwerp:
- transparantie
rollen:
- projectleider
soort-toepassing:
- ai-model-voor-algemene-doeleinden
rol-ai-act:
- aanbieder
hide:
- navigation
---

<!-- tags -->
## Vereiste

Aanbieders van AI-modellen voor algemene doeleinden moeten (technische) informatie en documentatie opstellen, up-to-date houden en beschikbaar stellen voor aanbieders van AI-systemen die het AI-model voor algemene doeleinden in hun AI-systemen willen integreren.


## Toelichting

Aanbieders van AI-modellen voor algemene doeleinden hebben een bijzondere rol en verantwoordelijkheid.
Zij leveren modellen die de basis kunnen vormen voor weer andere systemen en algoritmen, die vaak weer door andere partijen worden aangeboden dan de ontwikkelaar van het algemene systeem.
Dit vraagt om een goed inzicht in de modellen en hun capaciteiten, zowel qua integratie van de modellen in producten als qua naleving van verplichtingen.


Er zijn daarom evenredige transparantiemaatregelen nodig, zoals het opstellen en bijwerken van documentatie en verstrekken van informatie over het AI-model voor algemeen gebruik door de aanbieders van systemen die de algemene modellen gebruiken in hun product.
De aanbieder van het AI-model voor algemene doeleinden dient technische documentatie op te stellen en bij te werken om deze op verzoek te kunnen overleggen aan het AI-bureau en de nationale bevoegde autoriteiten.
De minimaal in de documentatie op te nemen elementen moeten worden vastgelegd volgens bijlage XII van de AI-Verordening.
Hierbij is het ook van belang dat de aanbieder van AI-modellen voor algemene doelstelling beleid opstellen voor naleving van auteursrechten en naburige rechten (artikel 4, lid 3 Richtlijn (EU) 2019/790).

In art. 53 lid 2 wordt een uitzondering gemaakt op deze vereisten.

## Bronnen
[Artikel 53 Verordening ArtificiÃ«le Intelligentie](https://eur-lex.europa.eu/legal-content/NL/TXT/HTML/?uri=OJ:L_202401689#d1e5576-1-1)

## Wanneer van toepassing? 
<!-- tags-ai-act -->


## Risico

Het niet voldoen aan deze verplichtingen kan leiden tot juridische en ethische complicaties, inclusief schendingen van auteursrechten en gebrek aan transparantie in het gebruik van AI-modellen.

## Maatregelen

<!-- list_maatregelen vereiste/aia-31-ai-modellen-algemene-doeleinden onderwerp/publieke-inkoop no-search no-onderwerp no-rol no-levenscyclus -->
