---
title: Wettelijke uitzondering nodig voor verwerken bijzondere categorieën persoonsgegevens
id: urn:nl:ak:ver:avg:08
toelichting: Bijzondere categorieën van persoonsgegevens mogen alleen worden verwerkt op basis van een wettelijke uitzondering.
levenscyclus:
- ontwerp
- dataverkenning-en-datapreparatie
onderwerp:
- privacy-en-gegevensbescherming
- fundamentele-rechten
hide:
- navigation
---

<!-- tags -->
## Vereiste

Bijzondere categorieën van persoonsgegevens mogen alleen worden verwerkt op basis van een wettelijke uitzondering.

## Toelichting

Persoonsgegevens die door hun aard bijzonder gevoelig zijn wat betreft de grondrechten en fundamentele vrijheden, verdienen specifieke bescherming.
Dit komt doordat de context van de verwerking ervan significante risico's kan meebrengen voor de grondrechten en de fundamentele vrijheden.
Denk hierbij aan persoonsgegevens als ras, ethnische afkomst, politieke opvattingen of religieuze of levenschouwelijke overtuigingen.


Bijzondere categorieën persoonsgegevens mogen alleen worden verwerkt als er hier een wettelijke uitzondering voor is ([artikel
9 AVG](https://eur-lex.europa.eu/legal-content/NL/TXT/HTML/?uri=CELEX:32016R0679#d1e2043-1-1) en [artikel 30 UAVG](https://wetten.overheid.nl/jci1.3:c:BWBR0040940&hoofdstuk=3&paragraaf=3.1&artikel=30&z=2021-07-01&g=2021-07-01)).
Deze vereiste is ook van toepassing bij het ontwikkelen en gebruiken van algoritmes of AI-systemen en stelt daarmee beperkingen aan het mogen verwerken van deze categorieën persoonsgegevens, bv. ten behoeve van trainingsdata of het genereren van de beoogde output.

## Bronnen

- [Artikel 9 AVG](https://eur-lex.europa.eu/legal-content/NL/TXT/HTML/?uri=CELEX:32016R0679#d1e2043-1-1)
- [Overweging 51 - 54 AVG](https://eur-lex.europa.eu/legal-content/NL/TXT/HTML/?uri=CELEX:32016R0679#d1e4650-1-1)
- [Artikel 22 - 30 UAVG](https://wetten.overheid.nl/jci1.3:c:BWBR0040940&hoofdstuk=3&paragraaf=3.1&z=2021-07-01&g=2021-07-01)

## Wanneer van toepassing?


## Risico

Het (onrechtmatige) verwerken van bijzondere categorieën persoonsgegevens brengt risico's met zich mee op het gebied van respecteren van de persoonlijke levenssfeer en discriminatie.


## Maatregelen

<!-- list_maatregelen vereiste/avg:08-wettelijke-verwerking-van-gevoelige-gegevens -->