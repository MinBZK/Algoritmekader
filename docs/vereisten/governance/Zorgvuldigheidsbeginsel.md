---
title: Zorgvuldigheidsbeginsel
---

!!! info "Disclaimer"

    Het Algoritmekader is nog volop in ontwikkeling. Op deze plek willen we vooral aan de slag gaan op een open en transparante wijze. Het is dus niet definitief. Dat betekent dat er dingen opstaan die niet af zijn en soms zelfs fout. Mocht er iets niet kloppen, laat het ons weten via [GitHub](https://github.com/MinBZK/Algoritmekader).


## Norm
**Zorgvuldig omgaan bij de ontwikkeling en de inzet algoritmes.**

## Risico
1. Zonder eenduidigheid over het doel is geen sturing op en verantwoording over het algoritme mogelijk en is er een groter risico op fouten en/of verschillen in interpretatie
2. De impact van het algoritme  is niet inzichtelijk, waardoor niet helder is welke maatregelen moeten worden getroffen om ongewenste effecten (zoals bias en discriminatie) te voorkomen.
3. Zonder actueel beeld van risico's kan er geen goede afweging worden gemaakt of de voordelen van de toepassing van het algoritme opwegen tegen de nadelen. Risico's worden niet (tijdig) vastgesteld en adequaat geadresseerd en behandeld. 
4. Rollen en verantwoordelijkheden zijn niet duidelijk belegd of onvoldoende geborgd. 
5. Het algoritme kan negatieve gevolgen hebben voor grondrechten
6. Zonder evaluatie van de kwaliteit van het algoritme is er geen goede sturing, beheersing en verantwoording mogelijk over de  inzet van het algoritme. 

## Bronnen

#### Wet- en regelgeving
- [AI Act](https://artificialintelligenceact.eu/wp-content/uploads/2023/08/AI-Mandates-20-June-2023.pdf), artikel 29
- Art. 3.2 Awb (bij besluiten)


#### Toetsingskaders
- EC/AI HLEG April 2019 - Hoofdstuk I. 1.1 & Hoofdstuk II. 1.1,1.2, 1.5, 1.6 en 1.7 
- COBIT EDM03 / APO12 /  APO01.02 / EDM01
- ADR SV.1, SV.2, SV.3,SV.4,SV.13,SV.9 en SV. 10, SV.12
- ARK 1.01, 2.02,1.02, 1.08,1.05

## Toelichting
- Het doel van het algoritme moet helder zijn gedefinieerd, ook in relatie tot het maatschappelijke resultaat (outcome), en wordt gedeeld door de eigenaar, ontwikkelaar en gebruiker van het algoritme. Een bewuste afweging of het algoritme het juiste middel is om het probleem op doelmatige en doeltreffende wijze op te lossen is gemaakt en vastgelegd. De publieke waarden die met de inzet van algoritmes worden ingegeven, zoals gelijkwaardigheid en veiligheid, maar ook grondrechten die worden geraakt, zijn geïnventariseerd en gewogen. Ook de doeltreffendheid, subsidiariteit en proportionaliteit van het in te zetten algoritme zijn afgewogen.
- Het gaat om zowel de impact op personen of doelgroepen, als de bredere impact op de samenleving (vanuit sociaal, democratisch en milieu/ecologisch perspectief).
- Het gaat hier om het feit dat er over risico's wordt nagedacht. De organisatie moet beschikken over een ingericht en gedocumenteerd proces voor risicobeheersing.
- Duidelijkheid en borging van rollen en verantwoordelijkheden zorgen voor een effectief en verantwoord verloop van het proces rondom de inzet van een algoritme. Alle relevante belanghebbenden zijn bij de ontwikkeling en inzet van het algoritme betrokken. Het personeel (intern en extern) dat werkt met het algoritme moet over voldoende deskundigheid en competenties beschikken. Dit moet in ieder geval blijken uit de risicoanalyse, waarbij de organisatie maatregelen neemt om eventuele gaten te overbruggen. De organisatie heeft een goed beeld van de beschikbare resources (kwalitatief en kwantitatief) en stuurt daarop.
- In situaties wanneer dergelijke risico’s bestaan, kan een effectbeoordeling worden uitgevoegd wat grondrechten betreft. Dit kan voorafgaand de ontwikkeling van het algoritme worden uitgevoerd en moet een evaluatie omvatten van de vraag of de risico’s kunnen worden beperkt of gerechtvaardigd. De afwegingen tussen de verschillende beginselen en rechten moeten zijn vastgesteld en gedocumenteerd.
- Kwaliteit is o.a. doeltreffendheid, doelmatigheid, betrouwbaarheid en accuraatheid (geschiktheid) en non-discriminatie. Evaluatie kan bijv. worden gedaan d.m.v. peerreview. Een proces voor een periodieke evaluatie van de kwaliteit van het algoritme is gedocumenteerd en in werking. De resultaten worden met belanghebbenden gedeeld. De organisatie analyseert of (interne en externe) klachten en incidenten het gevolg kunnen zijn van het gebruik van het algoritme. De verantwoordelijke in de business legt verantwoording af over de ontwikkeling, inzet en werking van het algoritme.

## Maatregelen
- Het doel en eventuele subdoelen van het algoritme moeten zo specifiek mogelijk zijn geformuleerd, en waar mogelijk gekwantificeerd.  Maak hiervoor gebruik van een multidisciplinaire aanpak en betrek hierbij meerdere gremia. Maak de consequentie expliciet en leg deze op het juiste niveau vast. Neem indien nodig tegenmaatregelen. Een ultimate tegenmaatregel kan zijn het niet inzetten van het algoritme.
- Onderzoek (aan de hand van een mensenrechtentoets) welke groepen kwetsbaar zijn voor een fout van het algoritme en welke impact dat heeft op deze groepen. Het betreft de ‘menselijke maat’ bij het nemen van beslissingen op basis van de output van het algoritme. Maak de consequentie expliciet en leg deze op het juiste niveau vast. Neem indien nodig tegenmaatregelen. Een ultimate tegenmaatregel kan zijn het niet inzetten van het algoritme.
- Zorg ervoor dat op vastgelegde (periodieke) momenten een afweging plaats vindt van de risico’s over het gebruik van het algoritme. Alle stappen van risicomanagement zijn uitgevoerd en op het juiste niveau in de organisatie behandeld, waaronder het identificeren, analyseren, evalueren (t.a.v. risk appetite), behandelen (risicoreactie, o.a. maatregelen), monitoren & beoordelen en communiceren & rapporteren van risico's. Maak de consequentie expliciet en leg deze op het juiste niveau vast. Neem indien nodig tegenmaatregelen. Een ultimate tegenmaatregel kan zijn het niet inzetten of (tijdelijk) stopzetten van het algoritme.
- De rollen en verantwoordelijkheden bij de ontwikkeling en inzet van het algoritme zijn belegd en gedocumenteerd.
- Onderzoek of het algoritme een onrechtvaarigde inbreuk maakt op grondrechten (aan de hand van een mensenrechtentoets). Maak de consequentie expliciet en leg deze op het juiste niveau vast. Neem indien nodig tegenmaatregelen. Een ultimate tegenmaatregel kan zijn het niet inzetten van het algoritme of het (tijdig) stopzetten.
- Er vindt periodiek een evaluatie plaatst van de op de werking en de kwaliteit van het algoritme. Er kunnen namelijk wijzigingen in de werking van het model of de inputdata zijn. De analyse van klachten en incidenten is hier ook onderdeel van. Maak de consequentie expliciet en leg deze op het juiste niveau vast. Neem indien nodig tegenmaatregelen. Een ultimate tegenmaatregel kan zijn het niet inzetten van het algoritme of het (tijdig) stopzetten.

## Rollen
Hieronder beschrijven we welke rollen er betrokken kunnen worden bij de uitvoering van deze norm. 



## Best practices



