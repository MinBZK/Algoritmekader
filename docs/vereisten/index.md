---
title: Vereisten
---

Een kernelement van het Algoritmekader is het beschrijven van de vereisten waar overheidsorganisaties aan moeten voldoen als zij algoritmen en AI (laten) ontwikkelen en gebruiken. Er is tal van wet- en regelgeving van toepassing op overheidsorganisaties als zij hun wettelijke taken uitvoeren. Dat geldt ook als algoritmen en AI worden ingezet ter ondersteuning van de bijbehorende werkprocessen. Hier kan worden gedacht aan de Algemene Wet Bestuursrecht, de Grondwet, de AI-verordening (vanaf inwerkingtreding), Auteurswet, de AVG en meer sectorspecifiek wet- en regelgeving. In het Algoritmekader wordt een overzicht gegeven van de vereisten die hieruit voortkomen van toepassing zijn op algoritmen en AI. 

In dit deel van het Algoritmekader kan worden genavigeerd door de verschillend vereisten. Wat precies van toepassing is, is sterk afhankelijk van de specifieke toepassing. Daarom zijn de vereisten hoogover gekoppeld aan het type technologie (rekenregel, machine learning of generatieve AI) en aan de risico classificatie (niet-impactvol, impactvol en hoge risico). Hier kan (spoedig) op worden 'gefilterd'. Dit moet gebruikers helpen om te duiden welke vereisten in welke situaties moeten worden nageleefd. 

Ter illustratie, ongeacht het type technologie, discriminerende algoritmen en AI zijn verboden en het vereisten van non-discriminatie moet in alle gevallen worden toegepast. De mate waarin dit speelt kan verschillen en het aantal te treffen maatregelen ook, maar organisaties zullen hier hoe dan ook aandacht aan moeten besteden. Dit is anders als het gaat om bijvoorbeeld het vereiste van het opnemen van algoritmen en AI in het Algoritmeregister. Dit is van belang bij impactvolle algoritmisch toepassingen en hoge risco AI-systemen. Voor de niet-impactvolle rekenregels is dit niet noodzakelijk en kan daardoor achterwege blijven. 
