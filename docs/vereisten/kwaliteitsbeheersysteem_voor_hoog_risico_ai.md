---
title: Kwaliteitsbeheersysteem voor hoog-risico AI 
toelichting: Aanbieders van AI-systemen met een hoog risico voorzien in een systeem voor kwaliteitsbeheer dat de naleving van deze verordening waarborgt. Dit systeem wordt op systematische en ordelijke wijze gedocumenteerd in de vorm van schriftelijke beleidslijnen, procedures en instructies en omvat ten minste de aspecten vermeld in artikel 17 AI-verordening.
status_vereiste:
- nog-niet-geldend
levenscyclus:
- probleemanalyse
- ontwerp
bouwblok:
- governance
hide:
- navigation
---

<!-- tags -->
## Vereiste

Aanbieders van AI-systemen met een hoog risico voorzien in een systeem voor kwaliteitsbeheer dat de naleving van deze verordening waarborgt.
Dit systeem wordt op systematische en ordelijke wijze gedocumenteerd in de vorm van schriftelijke beleidslijnen, procedures en instructies en omvat ten minste de aspecten vermeld in artikel 17 AI-verordening.

## Toelichting

Aanbieders van AI-systemen met een hoog risico moeten een kwaliteitsbeheersysteem implementeren om te garanderen dat ze voldoen aan de AI-verordening.
Dit systeem omvat gedocumenteerde beleidslijnen, procedures en instructies, en behandelt beknopt de volgende aspecten:

1. een strategie voor de naleving van de regelgeving, inclusief de naleving van de conformiteitsbeoordelingsprocedures en de procedures voor het beheer van de wijzigingen van het AI-systeem met een hoog risico;
2. technieken, procedures en systematische maatregelen die moeten worden toegepast voor het ontwerp, de controle van het ontwerp en de verificatie van het ontwerp van het AI-systeem met een hoog risico;
3. technieken, procedures en systematische maatregelen die moeten worden toegepast voor de ontwikkeling, de kwaliteitscontrole en de kwaliteitsborging van het AI-systeem met een hoog risico;
4. procedures voor het inspecteren, testen en valideren die vóór, tijdens en na de ontwikkeling van het AI-systeem met een hoog risico moeten worden uitgevoerd en de regelmaat waarmee zij moeten worden uitgevoerd;
5. technische specificaties, met inbegrip van normen, die moeten worden toegepast en, wanneer de relevante geharmoniseerde normen niet volledig worden toegepast of geen betrekking hebben op alle relevante eisen van afdeling 2, de middelen die worden gebruikt om ervoor te zorgen dat het AI-systeem met een hoog risico in overeenstemming is met deze eisen;
6. systemen en procedures voor databeheer, met inbegrip van dataverwerving, - verzameling, -analyse, -labeling, -opslag, -zuivering, -aggregatie en -behoud en datamining en eventuele andere operaties met betrekking tot de data die worden uitgevoerd voorafgaand aan en met het oog op het in de handel brengen of in gebruik stellen van AI-systemen met een hoog risico;
7. het systeem voor risicobeheer zoals bedoeld in artikel 9 van de AI-verordening;
8. het opzetten, toepassen en onderhouden van een systeem voor monitoring na het in de handel brengen, overeenkomstig artikel 72 AI-verordening;
9. procedures in verband met het melden van een ernstig incident in overeenstemming met artikel 73 van de AI-verordening;

## Bronnen

| Bron                        |
|-----------------------------|
|Artikel 17(1) Systeem voor kwaliteitsbeheer- AI verordening|
|Artikel 16(c) Verplichtingen van aanbieders van AI-systemen met een hoog risico - AI veordening|

## Wanneer van toepassing?


## Risico

Zonder toepassing van een kwaliteitsbeheersysteem kunnen risico's ontstaan voor de veiligheid, betrouwbaarheid en naleving van het AI-systeem en conformiteit met wet- en regelgeving.


## Maatregelen

=== "Allen"
	<!-- list_maatregelen vereiste/kwaliteitsbeheersysteem_voor_hoog_risico_ai -->
=== "Governance"
	<!-- list_maatregelen vereiste/kwaliteitsbeheersysteem_voor_hoog_risico_ai boubwlok/governance -->
=== "Publieke inkoop"
	<!-- list_maatregelen vereiste/kwaliteitsbeheersysteem_voor_hoog_risico_ai bouwblok/publieke-inkoop -->
