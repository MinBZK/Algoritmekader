---
title: GEB/DPIA en voorafgaande raadpleging AP 

---

!!! info "Disclaimer"

    Het Algoritmekader is nog volop in ontwikkeling. Op deze plek willen we vooral aan de slag gaan op een open en transparante wijze. Het is dus niet definitief. Dat betekent dat er dingen opstaan die niet af zijn en soms zelfs fout. Mocht er iets niet kloppen, laat het ons weten via [GitHub](https://github.com/MinBZK/Algoritmekader).


## Norm
**Een gegevensbeschermingseffectbeoordeling / Data Protection Impact Assessment (GEB / DPIA) is verplicht, indien een verwerking van persoonsgegevens waarschijnlijk een hoog risico inhoudt voor de rechten en vrijheden van natuurlijke personen.**

## Risico
Bij de verwerking van persoonsgegevens zijn de risico's voor de rechten en vrijheden van betrokkenen zijn niet bekend en niet gemitigeerd.  

## Bronnen

#### Wet- en regelgeving

- [Algemene Verordening Gegevensbescherming (AVG)](https://eur-lex.europa.eu/legal-content/NL/TXT/HTML/?uri=CELEX:32016R0679&qid=1685451198313), artikel 35 AVG

#### Toetsingskaders
ADR PRI.2/PRI.3
ARK 3.03

## Toelichting
In de AVG is op hoofdlijnen aangegeven wanneer een DPIA verplicht is. Dat is het geval als een gegevensverwerking waarschijnlijk een hoog privacyrisico oplevert voor de mensen van wie gegevens worden verwerkt. 
De Autoriteit Persoonsgegevens (AP) heeft daarnaast een (niet uitputtende) lijst van soorten verwerkingen opgesteld waarvoor het uitvoeren van een DPIA verplicht is vóórdat persoonsgegevens worden verwerkt.
De inzet van machine learning en deep learning valt in veel gevallen onder ‘gebruik van nieuwe technologieën’. Dat is een van de criteria voor een verplichte DPIA. 

## Maatregelen
Beoordeel of de gegevensverwerking waarschijnlijk een hoog privacyrisico oplevert voor de mensen van wie gegevens worden verwerkt. Gebruik hiervoor bijvoorbeeld de Pre-Scan DPIA van de Rijksoverheid of de DPIA Checklist van de AP. 

Indien blijkt dat de gegevensverwerking waarschijnlijk een hoog privacyrisico oplevert, dan moet een DPIA worden uitgevoerd. 

Een DPIA is een instrument om bij de verwerking van persoonsgegevens de risico’s voor de rechten en vrijheden van betrokkenen in kaart te brengen en te beoordelen in hoeverre de huidige maatregelen voldoen en welke aanvullende maatregelen genomen moeten worden om de risico’s zoveel mogelijk te verminderen. Hoewel een DPIA een verplichting is op basis van de AVG en voornamelijk ziet op het beoordelen van privacyrisico’s, dient een DPIA dus breder opgevat te worden. Bij het bepalen van passende maatregelen die genomen dienen te worden om de naleving van de privacyregelgeving aan te tonen, dienen ook de uitkomsten van de DPIA in acht te worden genomen. De Rijksoverheid heeft het Model DPIA Rijksdienst ontwikkeld. 



## Rollen
Hieronder beschrijven we welke rollen er betrokken kunnen worden bij de uitvoering van deze norm. 



## Best practices



