---
title: Geautomatiseerde besluitvorming en profileren

---

!!! info "Disclaimer"

    Het Algoritmekader is nog volop in ontwikkeling. Op deze plek willen we vooral aan de slag gaan op een open en transparante wijze. Het is dus niet definitief. Dat betekent dat er dingen opstaan die niet af zijn en soms zelfs fout. Mocht er iets niet kloppen, laat het ons weten via [GitHub](https://github.com/MinBZK/Algoritmekader).


## Norm
**Betrokkenen hebben het recht om niet onderworpen te worden aan een enkel op geautomatiseerde verwerking, waaronder proflering, gebaseerd besluit, wanneer dit rechtsgevolgen heeft voor hen of het hen anderszins in aanzienlijke mate tref.**

## Risico
Een betrokkene ondervindt aanmerkelijke gevolgen door een geautomatiseerd besluit, zonder dat deze een beroep op menselijke tussenkomst kan doen.  

## Bronnen

#### Wet- en regelgeving

- [Algemene Verordening Gegevensbescherming (AVG)](https://eur-lex.europa.eu/legal-content/NL/TXT/HTML/?uri=CELEX:32016R0679&qid=1685451198313), artikel 22 AVG

#### Toetsingskaders
ADR PRI.10
ARK 2.06/3.04/3.05/3.11/3.13/3.14

## Toelichting
Als regel geldt een algemeen verbod op uitsluitend geautomatiseerde individuele besluitvorming, met inbegrip van profilering waaraan voor de betrokkene juridische of 
anderszins aanmerkelijke gevolgen zijn verbonden. 

Op grond van artikel 40 van de Uitvoeringswet AVG (UAVG) geldt het verbod op uitsluitend geautomatiseerde individuele besluitvorming, anders dan op basis van profilering, niet als deze besluitvorming noodzakelijk is om te voldoen aan een wettelijke plicht of als het noodzakelijk is om een taak van algemeen belang uit te voeren.


## Maatregelen
​Beoordeel of sprake is van uitsluitend geautomatiseerde besluitvorming , inclusief profilering, waaraan rechtsgevolgen zijn verbonden of dat anderszins in aanmerkelijke mate treft, zoals bedoeld in artikel 22, lid 1. Beoordeel of een van de uitzonderingen artikel 22 lid 2 AVG van toepassing is.  

Neem passende maatregelen om de belangen van de burger te waarborgen, waaronder ten minste het recht om geïnformeerd te worden (behandeld in de artikelen 13 en 14 – in het bijzonder om noodzakelijke informatie te ontvangen over de onderliggende logica, het belang en de verwachte gevolgen voor de betrokkene), beschermingsmaatregelen, zoals het recht op menselijke tussenkomst, het recht om zijn standpunt kenbaar te maken en het recht om het besluit aan te vechten (behandeld in artikel 22, lid 3).

Andere suggesties die volgen uit WP251
• Gegevensverzamelingen regelmatig beoordelen om te controleren of geen sprake is van vooroordelen, en manieren ontwikkelen om nadelige elementen, waaronder overmatig vertrouwen in verbanden, aan te pakken.
• Systemen hanteren die algoritmen automatisch controleren. 
• Evaluatie van algoritmen: het testen van de gebruikte en door machinaal lerende systemen ontwikkelde algoritmen om te bewijzen dat ze daadwerkelijk functioneren zoals bedoeld en geen discriminerende, onjuiste of ongerechtvaardigde resultaten genereren.
• Regelmatige beoordelingen van de nauwkeurigheid en relevantie van geautomatiseerde besluitvorming, met inbegrip van profilering.
• Auditors vereiste informatie verstrekken over werking algoritme of machinaal lerende systeem.
• Hoge mate van transparantie, zoals: visualisatie- en interactieve technieken en gebruik van een mechanisme waarmee betrokkenen hun profiel kunnen controleren.
• Contractuele waarborgen verkrijgen voor algoritmen van derden die bewijzen dat evaluaties en tests zijn uitgevoerd en het algoritme aan de overeengekomen normen voldoet.

Indien bij de geautomatiseerde besluitvorming (zoals beschreven in artikel 22 lid 1) de in artikel 9, lid 1, bedoelde bijzondere categorieën van persoonsgegevens betrokken zijn, moet er ook voor worden gezorgd dat wordt voldaan aan de vereisten van artikel 22, lid 4 AVG of artikel 40 van de UAVG. 

Bij elke verwerking die waarschijnlijk een hoog risico voor betrokkenen zal inhouden, is het verplicht zijn om een DPIA uit te voeren. Naast de beoordeling van andere risico's die aan de verwerking verbonden zijn, kan een DPIA in dit geval zeer nuttig zijn om bovenstaande stappen te documenteren. 

## Rollen
Hieronder beschrijven we welke rollen er betrokken kunnen worden bij de uitvoering van deze norm. 



## Best practices
