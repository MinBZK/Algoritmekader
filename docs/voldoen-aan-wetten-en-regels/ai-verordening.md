---
title: AI-verordening in het kort
summary: Korte uitleg van de Europese AI-verordening voor verantwoorde AI
hide: navigation
---


# AI-verordening in het kort
In de EU-verordening staan de Europese regels voor het verantwoord ontwikkelen en gebruiken van AI. Sommige AI-systemen zijn verboden vanaf 2 februari 2025. Andere AI-systemen moeten op zijn laatst in 2026 of 2030 voldoen aan bepaalde vereisten.

[Verordening (EU) 2024/1689 (AI-verordening)](https://eur-lex.europa.eu/legal-content/NL/TXT/?uri=CELEX:32024R1689)

## Europese regels voor het ontwikkelen en gebruiken van AI
De AI-verordening is de eerste uitgebreide wet over artificiële intelligentie (AI) ter wereld. De regels gelden voor alle Europese lidstaten.
De AI-verordening geldt in deze 3 situaties samen:

* Je ontwikkelt of gebruikt AI.
* Dit doe je namens een overheid, bedrijf of andere organisatie.
* Je organisatie is gevestigd in een EU-land.

Het maakt niet uit waar je AI-producten ontwikkelt. Ontwikkel je buiten de EU, maar is je organisatie gevestigd in een EU-land? Dan geldt de EU-verordening.
  

## Verantwoord gebruik van AI
Het doel van de AI-verordening is om verantwoord gebruik van AI te stimuleren in de hele EU. Daarom gelden in alle EU-landen dezelfde regels voor het:

* verkleinen van risico’s voor de gezondheid, veiligheid en grondrechten van mensen
* beschermen van de democratie, de rechtsstaat en het milieu

Het gaat dan om risico’s zoals [misleiding](../onderwerpen/transparantie.md) en [discriminatie](../onderwerpen/bias-en-non-discriminatie.md) door AI-systemen. 

Bestaande regels zoals de Algemene verordening gegevensbescherming (AVG) en de Algemene wet bestuursrecht (Awb) beschermen maar voor een deel tegen deze risico’s. Zij gelden niet speciaal voor AI. Daarom vult de AI-verordening deze regels aan.


## Definities AI-systeem en AI-model
De AI-verordening geldt voor AI-systemen en voor ‘AI-modellen voor algemene doeleinden’. 

Een [rekenregel](..\overhetalgoritmekader\soorten-algoritmes.md) is op zichzelf geen AI-systeem of AI-model. Rekenregels kunnen hier wel onderdeel van zijn.

### AI-systeem
Een AI-systeem is volgens de AI-verordening:
'(…) een op een machine gebaseerd systeem dat is ontworpen om met verschillende niveaus van autonomie te werken en dat na de uitrol aanpassingsvermogen kan vertonen, en dat, voor expliciete of impliciete doelstellingen, uit de ontvangen input afleidt hoe output te genereren zoals voorspellingen, inhoud, aanbevelingen of beslissingen.'
 
Hieronder vallen systemen die kunstmatig intelligent zijn door [zelflerende technieken](../overhetalgoritmekader/soorten-algoritmes/#zelflerende-algoritmes.md) zoals:

* supervised learning
* unsupervised learning
* reinforcement learning (bekrachtiginsleren)
* deep learning

Onder AI-systemen vallen ook systemen die gebruik maken van op logica en kennis gebaseerde benaderingen (<span lang="en">_knowledge and logic-based approaches_</span>) die leren, redeneren of modelleren mogelijk maken.

Symbolische AI is meestal ook een AI-systeem. Symbolische AI leert op basis van symbolen en concepten. Een expertsysteem bepaalt bijvoorbeeld op basis van kennis van menselijke experts of iemand een verzekering krijgt of niet. Niet-symbolische AI leert op basis van numerieke data. Dit zijn meetbare data zoals uren, temperatuur en centimeters. 

### AI-model voor algemene doeleinden
Een AI-model voor algemene doeleinden is volgens de AI-verordening:
[Hier komt een definitie]

Kenmerken van deze AI-modellen:

* zijn onderdeel van AI-systemen zoals ChatGPT of Microsoft Copilot
* kunnen allerlei soorten taken uitvoeren
* trainen zichzelf op basis van grote hoeveelheden data
* kunnen content maken zoals teksten, audio en video


## Risicogroepen
De AI-verordening deelt AI-systemen op in 3 [risicogroepen](../overhetalgoritmekader/risico-van-ai-systemen.md). Hoe groter het risico voor de samenleving, hoe strenger de regels uit de AI-verordening. Het hangt ervan af waarvoor je dit AI-systeem gebruikt:

* Risico op misleiding
* Hoog-risico-AI-systemen
* Verboden AI-systemen

## Tijdlijn
De AI-verordening trad in werking op 1 augustus 2024 en gaat stap voor stap gelden:

* 2 februari 2025: Vereisten over verboden AI en AI-geletterdheid
* 2 augustus 2025: Vereisten voor modellen voor algemene doeleinden (GPAI)
* 2 augustus 2026: Vereisten voor hoog-risico-AI-systemen die nog niet in gebruik zijn
* 2 augustus 2027: Vereisten voor hoog-risico-AI-systemen in producten
* 2 augustus 2030: Vereisten voor overige hoog-risico-systemen

In de [tijdlijn AI-verordening](../voldoen-aan-wetten-en-regels/ai-verordening/tijdlijn-ai-verordening.md) vind je alle vereisten per deadline.

## Toezicht en implementatie

* Nationale toezichthouders: houden toezicht op de meeste bepalingen en kunnen straffen opleggen (nog in oprichting in Nederland)
* AI-bureau: houdt toezicht op de bepalingen voor modellen voor algemene doeleinden
* AI-board: Europese raad voor artificiële intelligentie (nog in oprichting)
* Wetenschappelijk panel: advies van wetenschappers
* Adviesforum: advies van belanghebbenden

## Beslishulp AI-verordening
Met de [beslishulp AI-verordening](https://ai-verordening-beslishulp.apps.digilab.network/) bepaal je snel en gemakkelijk of jouw AI-product onder de AI-verordening valt. En wat je dan moet doen.

## Help ons deze pagina te verbeteren
Deel je idee, suggestie of opmerking via [GitHub](https://github.com/MinBZK/Algoritmekader/issues/new/choose) of mail ons via [algoritmes@minbzk.nl](mailto:algoritmes@minbzk.nl).
