---
title: AI-Geletterdheid Self-assessment
toelichting: Met deze self-assessment kan men nagaan welk niveau AI-geletterdheid nodig is, en wat men kan doen om daar te komen.
categorie:
- self-assessment
vereiste:
- aia-01-ai-geletterdheid
maatregel:
- 0-org-04-politiek-bestuurlijke-verantwoordelijkheid
- 0-org-16-bewustwording-en-opleiding
- 0-org-02-beleid-opstellen-inzet-algoritmes
- 0-org-10-inrichten-taken-en-verantwoordelijkheden-algoritmegovernance
levenscyclus:
- organisatieverantwoordelijkheden
onderwerp:
- governance
rollen:
- projectleider
- beleid-en-advies
- jurist
- ontwikkelaar
hide: navigation
---

<!-- tags -->

[Download hier de AI-Geletterdheid Self-assessment (.xlsx)](documenten/AIG self-assessment v4.xlsx){ .button .md-button--secondary }

## Hulpmiddel
Om op een verantwoorde manier om te gaan met Artificial Intelligence (AI)-systemen, is een bepaald niveau van AI-geletterdheid belangrijk. Zo [stelt Artikel 4 van de AI-Verordening](wettelijke-vereisten-AI-geletterdheid.md) dat binnen een organisatie waar gewerkt wordt met AI-systemen, iedereen een bepaalde mate van AI-geletterd is, afhankelijk van de context.

Verschillende mensen hebben verschillende niveaus van AI kennis nodig om binnen hun rol onderbouwde beslissingen te kunnen maken met betrekking tot AI-systemen.
Binnen de Rijksoverheid zijn kerncompetenties vastgesteld die sturing bieden in wat deze nodige kennis op verschillende niveaus inhoudt.
Deze self-assessment is ontwikkeld om na te gaan of je al op het voor jou benodigde niveau zit, en wat je kunt doen om daar te komen.
Denk in dat geval aan opleidingen of e-learning modules, maar dit is uit te breiden met generiekere adviezen of verwijzingen naar relevante wetteksten of documenten.

## Werking
 
1. Op het eerste tabblad kan men een rol binnen de organisatie selecteren via het drop-downmenu. Daarnaast verschijnt automatisch het AI-geletterdheidsniveau dat bij deze rol past.

2. Door een rol te selecteren wordt in het volgende blad automatisch een vragenlijst gegenereerd. Afhankelijk van het passende niveau kunnen dit meer of minder vragen zijn. 

3. Na het invullen worden de antwoorden in het blad ´Uitslag´ verwerkt tot een overzicht van de kennis per competentie, en krijg je een overzicht te zien van welke cursussen of e-learnings voor jou relevant kunnen zijn om je kennis te vergroten.

Deze self-assessment is modulair. De gekoppelde cursussen die worden aanbevolen, kunnen worden uitgebreid met organisatie-specifiek leeraanbod, waardoor bij de uiteindelijke uitslag medewerkers specifiek kunnen worden geholpen binnen de eigen organisatie-context.


## AI-geletterdheid
Al-geletterdheid moet betrokkenen in staat stellen om onderbouwde beslissingen te kunnen maken met betrekking tot Al-systemen.
Afhankelijk van iemands rol en het toepassingsgebied van het Al-systeem, bestaat een toereikend niveau van Al-geletterdheid uit inzicht in:

- De correcte toepassing van technische elementen tijdens de ontwikkeling van Al-systemen.
- De maatregelen die genomen moeten worden tijdens het gebruik van een Al-systeem.
- De juiste interpretatie van de output van Al-systemen.
- De impact van Al-besluiten op natuurlijke personen.
- De kennis die nodig is om naleving en handhaving van de Al-verordening mogelijk te maken.

Bekijk de [wettelijke vereisten voor AI-gelleterdheid hier](wettelijke-vereisten-AI-geletterdheid.md).
Bekijk ook de factsheets voor [bestuurders](factsheet-AI-geletterdheid-bestuurders.md) of [inkopers](factsheet-AI-geletterdheid-inkopers.md), met meer informatie over AI-geletterdheid specifiek voor deze rollen.

## Kan ik 100% op dit document vertrouwen?
Hoewel deze informatie zorgvuldig is opgesteld kunnen er bepaalde nuances zijn verloren, gebruik deze handreiking daarom altijd samen met [de officiële tekst van de AI-verordening](https://eur-lex.europa.eu/legal-content/NL/TXT/?uri=CELEX:32024R1689).
De interpretatie van definities en bepalingen in de AI-verordening is nog in ontwikkeling, het is daarom mogelijk dat een deel van de in dit document gegeven informatie in de loop van de tijd niet meer volledig of actueel is.

## Hulpmiddelen bij de AI-verordening

## Auteur
Dit document is ontwikkeld door de directie CIO Rijk (Ministerie van Binnenlandse Zaken en Koninkrijksrelaties) met adviseurs van het Rijks ICT Gilde en de interdepartementale werkgroep ‘Rijksbrede implementatie AI-verordening’ in opdracht van de CDO-raad.

## Implementatie AI-verordening
De Rijksoverheid ontwikkelt voortdurend instrumenten en hulpmiddelen om de implementatie van de AI-verordening te ondersteunen. Onder [Hulpmiddelen](index.md) zijn meer van deze instrumenten te vinden, en [hier kun je meer lezen over de AI-verordening](../../ai-verordening/index.md).

## Bijbehorende vereisten { data-search-exclude }

<!-- list_vereisten_on_maatregelen_page -->

## Bijbehorende maatregelen

<!-- list_maatregelen_on_hulpmiddelen_page -->

## Voorbeeld

Heb jij een goed voorbeeld van het gebruik van dit hulpmiddel? Laat het ons weten!
