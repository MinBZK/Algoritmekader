---
title: Baseline Informatiebeveiliging Overheid (BIO)
toelichting: De Baseline Informatiebeveiliging Overheid (BIO) is het basisnormenkader voor informatiebeveiliging binnen alle overheidslagen (Rijk, gemeenten, provincies en waterschappen). Had voorheen iedere overheidslaag zijn eigen baseline, nu is er met gezamenlijke inspanning 1 BIO voor de gehele overheid.
categorie: 
- handreiking 
vereiste:
- aia-10-nauwkeurigheid-robuustheid-cyberbeveiliging
- bio-01-beveiliging-informatie-en-informatiesystemen
maatregel:
- 
levenscyclus:
- ontwerp
- implementatie
- monitoring-en-beheer
onderwerp:
- technische-robuustheid-en-veiligheid
rollen:
- jurist
- ontwikkelaar
- projectleider
hide: navigation
---

<!-- tags -->

[Direct naar de BIO](https://www.digitaleoverheid.nl/overzicht-van-alle-onderwerpen/cybersecurity/bio-en-ensia/baseline-informatiebeveiliging-overheid/){ .md-button }

## Hulpmiddel
De BIO is het basisnormenkader voor informatiebeveiliging voor alle overheidslagen, waardoor een gezamenlijke norm voor informatiebeveiliging is ontstaan. Het gebruik van 1 normenkader voor de gehele overheid biedt een aantal voordelen:

- Het versterken van de informatieveiligheid door betere afstemming binnen ketens van overheden en andere partijen;
- Administratieve lastenverlichting bij overheid en bedrijven, zowel afnemers als leveranciers, door uniforme beveiligingsnormen bij de overheid;
- Aansluiting bij internationale regelgeving en standaarden;
- Vermindering van onderhoudskosten.

Op dit moment wordt er gewerkt aan de BIO2.0. Omdat de BIO2.0 pas eind 2024 van kracht zal worden, is op 1 juni 2023 de [handreiking BIO2.0-opmaat](https://bio-overheid.nl/category/producten?product=Handreiking_BIO2_0_opmaat) opgeleverd. In deze handreiking is de indeling van de controls, doelstellingen en overheidsmaatregelen in deel 2 van de BIO in lijn gebracht met de 2022-versie van de ISO-27002. Naast tekstuele wijzigingen, zijn ook een aantal overheidsmaatregelen geactualiseerd, vanwege nieuwe dreigingen, zoals ransomware. Naast de verhoging van de feitelijke veiligheid, wordt ook geanticipeerd op aanpassingen die in de BIO2.0 zullen worden doorgevoerd. Overheidsorganisaties doen er goed aan deze actualisatie in hun beveiliging door te voeren.



## Relevantie
Iedere overheidsorganisatie is verplicht de BIO in te voeren. De BIO is in december 2018 vastgesteld door de ministerraad voor de Rijksoverheid. Daarvoor was door de gemeenten, waterschappen en provincie reeds besloten tot invoering van de BIO. De overheidslagen zijn per 1 januari 2019 gestart met de implementatie van de BIO. Iedere overheidslaag heeft daarvoor zelf een implementatiepad opgesteld. De minister van BZK heeft bepaald dat in het digitale verkeer met het Rijk de BIO wordt gehanteerd.


## Auteur
De interbestuurlijke werkgroep-BIO draagt zorg voor het onderhoud op de BIO. Onder het voorzitterschap van BZK zijn in de werkgroep de 4 overheidskoepels vertegenwoordigd: CIO Rijk, Vereniging Nederlandse Gemeenten, InterProvinciaal Overleg en Unie van Waterschappen. Verder bestaat de werkgroep uit een aantal grote uitvoeringsorganisaties, het Forum Standaardisatie, het Nationaal Cybersecurity Centrum en het Centrum voor Informatiebeveiliging & Privacybescherming. Besluitvorming over de BIO vindt plaats in het kern-IBO, waarin onder voorzitterschap van BZK vertegenwoordigers van de 4 overheidskoepels zitting hebben.

## Bijbehorende vereisten

<!-- list_vereisten_on_maatregelen_page -->

## Bijbehorende maatregelen

<!-- list_maatregelen_on_hulpmiddelen_page -->