---
title: Discriminatie door risicoprofielen - Een mensenrechtelijk toetsingskader 
toelichting: Om etnisch profileren in de praktijk te helpen voorkomen, heeft het College voor de Rechten van de Mens een mensenrechtelijk toetsingskader voor risicoprofielen ontwikkeld. Het biedt een overzicht van de juridische normen waar overheidsinstanties zich ten minste aan moeten houden als zij een risicoprofiel opstellen en inzetten zodat discriminatie op grond van etnische afkomst en nationaliteit wordt voorkomen.  
categorie: 
- toetsingskader 
vereiste:
- grw-01-fundamentele-rechten
- grw-02-non-discriminatie
maatregel:
- 5-ver-02-biasanalyse
levenscyclus:
- probleemanalyse
- ontwerp
onderwerp:
- bias-en-non-discriminatie
- fundamentele-rechten 
rollen:
- beleid-en-advies
- jurist
hide: navigation
---

<!-- tags -->

[Direct naar het Mensenrechtelijk Toetsingskader](https://publicaties.mensenrechten.nl/publicatie/61a734e65d726f72c45f9dce){ .md-button }

!!! opmerking "Let op!"

       Dit toetsingskader wordt momenteel vernieuwd. Een nieuwe versie wordt hier gepubliceerd zodra beschikbaar. 

## Hulpmiddel

Dit toetsingskader helpt overheidsfunctionarissen om te bepalen wanneer risicoprofielen leiden tot discriminatie op grond van ras of nationaliteit.
Het presenteert de (denk)stappen die doorlopen moeten worden om te toetsen of een risicoprofiel binnen de grenzen van het discriminatieverbod blijft.
Het is belangrijk om te benadrukken dat het hierbij gaat om de juridische ondergrens van het discriminatieverbod, zoals geformuleerd door internationale en nationale rechters.
Aan de regels uit dit toetsingskader moet de overheid zich dus ten minste houden. Dit laat onverlet dat de overheid kan beslissen om strengere regels te hanteren.

##### *Noot voor de lezer*

Dit toetsingskader is gebaseerd op geldende verdragen, wetten en jurisprudentie tot aan november 2021. De normen en jurisprudentie op dit terrein zijn echter continu in ontwikkeling. Zo heeft het gerechtshof Den Haag in 2023 in een belangrijke uitspraak vastgesteld dat het gebruik van etnische kenmerken als een van de selectiecriteria voor controle, zoals dat plaatsvond binnen het ‘Mobiel Toezicht Veiligheid’ door de Koninklijke Marechaussee, in strijd is met het discriminatieverbod.

Ook op Europees niveau is er nieuwe relevante jurisprudentie verschenen. Dit alles biedt een verdere aanscherping en concretisering van de geldende normen. Het College werkt daarom op dit moment aan een aangepast en doorontwikkeld toetsingskader waarin alle nieuwe ontwikkelingen worden verwerkt. 

## Relevantie
Het spreekt voor zich dat overheidsinstanties zich bij het uitvoeren van hun taken moeten onthouden van discriminatie. Recente voorbeelden zoals de Kinderopvangtoeslagaffaire laten echter zien dat het in de praktijk toch mis kan gaan. Duidelijk is dat discriminerende elementen toch in risicoprofielen voorkomen. Dat heeft er mede mee te maken dat het voor medewerkers van uitvoeringsinstanties niet altijd duidelijk is wat in welke context wel en niet mag.

Er komt daarbij veel kijken bij de beoordeling of een risicoprofiel binnen de grenzen van het discriminatieverbod blijft, zeker wanneer afkomst-gerelateerde kenmerken als selectiecriteria binnen dit risicoprofiel een rol spelen. In alle gevallen zal nauwkeurig afgewogen moeten worden welke kenmerken voor welke doeleinden worden gebruikt en hoe zich dat verhoudt tot het toepasselijke wettelijke kader. Dit toetsings- kader biedt handvatten voor het maken van deze afweging. 

## Auteur
Het Mensenrechtelijk Toetsingskader is ontwikkeld door het College voor de Rechten van de Mens.

## Bijbehorende vereisten { data-search-exclude }

<!-- list_vereisten_on_maatregelen_page -->

## Bijbehorende maatregelen

<!-- list_maatregelen_on_hulpmiddelen_page -->