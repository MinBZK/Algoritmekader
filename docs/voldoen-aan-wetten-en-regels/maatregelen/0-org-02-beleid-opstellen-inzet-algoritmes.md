---
title: Stel beleid op voor een verantwoorde inzet van algoritmes binnen de organisatie
id: urn:nl:ak:mtr:org-02
toelichting:
levenscyclus:
- organisatieverantwoordelijkheden
rollen:
- beleid-en-advies
onderwerp:
- governance
- transparantie
vereiste:
- awb-01-zorgvuldigheidsbeginsel
sources:
  ADR: SV.8
hide:
- navigation
- toc
version: "1.0.0"
version_date: "2025-07-04"
---
<!-- tags -->

## Maatregel

Stel beleid op voor een verantwoorde inzet van algoritmes binnen de organisatie.

## Toelichting
Een duidelijk beleid over de inzet van algoritmes helpt organisaties te voldoen aan de vereisten voor het verantwoord gebruik ervan. Hierin worden zaken beschreven als:

- Hoe de inzet van algoritmes gaat bijdragen aan het realiseren van de organisatiedoelstellingen.
- Het beschrijven van de stappen die moeten worden gezet om algoritmes op een verantwoorde wijze in te gaan zetten. Dit is afhankelijk en verschilt per [type algoritme en de bijbehorende risicoclassificatie](2-owp-05-soort-algoritme.md).
- Het beschrijven van welke hulpmiddelen in welke gevallen moeten worden ingezet om te voldoen aan de vereisten die gelden voor algoritmes. Hierbij kan worden gedacht aan:

    - Een [Impact Assessment Mensenrechten en Algoritmes](../hulpmiddelen/IAMA.md).
    - Een [Data Protection Impact Assessment](../hulpmiddelen/DPIA.md).
    - Het hanteren van [inkoopvoorwaarden](../hulpmiddelen/inkoopvoorwaarden.md).
    - Het uitvoeren van een [biasanalyse](5-ver-03-biasanalyse.md).

- Hoe burgers worden geïnformeerd over de inzet van algoritmes door de organisatie (communicatiestrategie) en welke kanalen hiervoor kunnen worden gebruikt. Hierbij kan worden gedacht aan:

    - Het [Algoritmeregister](../hulpmiddelen/algoritmeregister.md) voor het publiceren van hoog risico AI-systemen of impactvolle algoritmes.
    - Een algemene pagina op de website met informatie over de inzet van algoritmes.
    - Het [verwerkingsregister](6-imp-07-vermelding-in-verwerkingsregister.md).
    - Een intern registratiesysteem, bijvoorbeeld voor het registreren van laag risico of niet-impactvolle algoritmes zodat deze informatie voor medewerkers beschikbaar is.
    - In welke gevallen een [(openbaar) besluit](6-imp-08-politiek-bestuurlijk-besluit.md) wordt genomen door het bestuur over de inzet van een algoritme.

- Of algoritmes zelf worden ontwikkeld, of dat algoritmes of systemen worden [ingekocht](../../onderwerpen/publieke-inkoop.md). Dit vraagt om een andere governancestructuur en aanpak.

- Er is beschreven welke informatie over welke typen algoritmes wordt gecommuniceerd met betrokkenen bij de ontwikkeling of gebruik ervan door de organisatie.
- Stel dit beleid op voor zowel:

    - nieuw te ontwikkelen algoritmes
    - gedurende de ontwikkeling van algoritmes
    - bestaande algoritmes

- Bepaal in welke gevallen het nodig is om een externe audit of validatie uit te voeren op het algoritme.
- Bepaal of het wenselijk is om gebruik te maken van een (externe) ethische commissie en hoe dit onderdeel kan zijn van je processen.
- Er is beschreven welke stappen worden gezetten in het geval dat er incidenten ontstaan rondom de inzet van algoritmes, denk hierbij aan een [discriminatieprotocol](0-org-15-discriminatieprotocol.md).
- Betrek een brede groep met verschillende disciplines bij de ontwikkeling van governance.
- Dit beleidsdocument is beschikbaar en toegankelijk voor geïnteresseerden.

## Risico
Zonder duidelijk beleid over de inzet van algoritmes kan het gebeuren dat algoritmes worden ontwikkeld of gebruikt die niet passend zijn binnen de organisatie.

## Bijbehorende vereiste(n) { data-search-exclude }
<!-- Hier volgt een lijst met vereisten op basis van de in de metadata ingevulde vereiste -->

<!-- Let op! onderstaande regel met 'list_vereisten_on_maatregelen_page' niet weghalen! Deze maakt automatisch een lijst van bijbehorende verseisten op basis van de metadata  -->
??? expander "Bekijk alle vereisten"
    <!-- list_vereisten_on_maatregelen_page -->

## Bronnen
- [Onderzoekskader Auditdienst Rijk, SV.8](https://www.rijksoverheid.nl/documenten/rapporten/2023/07/11/onderzoekskader-algoritmes-adr-2023)
- [IPO Whitepaper ChatGPT, overwegingen voor verantwoord gebruik](https://www.ipo.nl/media/5u4gjtr5/ipo-whitepaper-verkenning-chatgpt.pdf)

## Voorbeelden

!!! example "Handreiking Algoritmen - Gemeente Amsterdam"

	Gemeente Amsterdam heeft een Handreiking Algoritmen ontwikkeld waarin de aanpak van en instrumenten voor verantwoord algoritme­­gebruik in Amsterdam worden toegelicht. Denk aan governance voor verantwoorde toepassing van algoritmes, en contractvoorwaarden voor algoritmische toepassingen.

	Bron: [Handreiking Algoritmen](https://www.amsterdam.nl/innovatie/digitalisering-technologie/handreikingen-playbooks/) (Er zijn hier ook handreikingen te vinden over _Dataverzameling_ en _Digitale ongelijkheid_.)

!!! example "Ethische commissie Gemeente Groningen"

    Gemeente Groningen maakt gebruik van een [ethische commissie Data en Technologie](https://gemeente.groningen.nl/ethische-commissie-data-en-technologie). De commissie adviseert het college gevraagd en ongevraagd over het gebruiken van (nieuwe) digitale technologieën in de gemeente Groningen. Denk aan kunstmatige intelligentie (AI), algoritmen en sensoren.

!!! quote "Ervaring uit de praktijk"

    Werk samen. Betrek iedereen die je nodig hebt. De directie moet willen. En die moet het begrijpen. Laat juristen niet pas achteraf stukken lezen. Neem iedereen mee. Dan wordt iedereen verantwoordelijk. En ontstaat wederzijds vertrouwen."

!!! quote "Ervaring uit de praktijk"

    "Je moet een hele duidelijke visie hebben. Wat zijn dan de dingen die we op ons af zien komen? Wat betekent dit voor ons? Wat willen we daarmee? En hoe gaan we dat wegzetten in de tijd dat we daarmee omgaan? Want we kunnen niet alles tegelijk gaan doen. Je moet daar een soort volgordelijkheid in gaan bouwen van wat gaan we dan eerst doen? En waar gaan we dan mee aan de slag?"

!!! quote "Ervaring uit de praktijk"

    "Als je wilt starten, start klein aan de hand van een casus. Langs die casus kan je ontdekken welke stappen je moet zetten om ervoor te zorgen dat je de ethische waarde goed inricht, dat je vanuit privacy en security goed hebt ingericht en dat je ook daadwerkelijk die toegevoegde waarde voor de organisatie realiseert."

Heb je een voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl)
