---
title: Gebruik duurzame datacenters
id: urn:nl:ak:mtr:dat-06
toelichting: Maak gebruik van datacenters die gebruikmaken van duurzame energiebronnen en energie-efficiënte technologieën voor de opslag en verwerking van data.
levenscyclus:
- ontwerp
- dataverkenning-en-datapreparatie
- ontwikkelen
- implementatie
- monitoring-en-beheer
onderwerp:
- duurzaamheid
rollen:
- ontwikkelaar
- projectleider
- beleid-en-advies
hide:
- navigation
- toc

version: "1.0.0"
version_date: "2025-07-04"
---

<!-- Let op! onderstaande regel met 'tags' niet weghalen! Deze maakt automatisch de knopjes op basis van de metadata  -->
<!-- tags -->

## Maatregel
Maak gebruik van datacenters die gebruik maken van duurzame energiebronnen en energie-efficiënte technologieën voor de opslag en verwerking van data.

## Toelichting
Door data op te slaan en algoritmes te laten draaien in datacenters die hernieuwbare energiebronnen inzetten en bijvoorbeeld de ontstane restwarmte recyclen, kan je de ecologische voetafdruk van de algoritmes aanzienlijk verkleinen.
Datacenters die zich op duurzaamheid richten, verlagen de CO₂-uitstoot van hun infrastructuur en bieden mogelijk duurzaamheidsrapportages. Let bij het kiezen van een aanbieder op mogelijke greenwashing; dit gebeurt wanneer bedrijven beweren groen te zijn zonder dit met concrete maatregelen te onderbouwen.

### Technologieën voor energie-efficiënte datacenters
Om datacenters energie-efficiënt te maken, zijn er verschillende benaderingen:

- **Gebruik van groene energiebronnen**: kies voor datacenters/aanbieders die hernieuwbare energie gebruiken. Maak bijvoorbeeld afspraken over [een doel, zoals een DCie-score van minimaal 50%](https://www.denkdoeduurzaam.nl/themas/ict/doelen), gewogen over een heel jaar. De DCie score van elk Overheids Datacenter (ODC) [kun je hier bekijken](https://rijksictdashboard.nl/duurzaamheid).
Je kunt ook kijken of naast duurzame stroom ook restwarmte van servers wordt benut om bijvoorbeeld nabijgelegen gebouwen te verwarmen.
- **Koeling en energiebeheer optimaliseren**: adiabatische koeling, waarbij water en lucht worden gebruikt in plaats van elektriciteit, verlaagt het energieverbruik. Efficiënte stroomverdeling en warmteterugwinning dragen verder bij aan een lagere ecologische voetafdruk.
- **Monitoren**: Blijf controleren op duurzame prestaties door te letten op certificeringen, zoals [ISO 14001](https://www.nen.nl/milieu/milieumanagement), [ISO 50001](https://www.nen.nl/energie/energiemanagement) en [BREEAM](https://www.breeam.nl/certificeren-in-5-stappen), en vraag naar energierapportages en details over het energieverbruik en de herkomst van stroom. Dit helpt om claims van duurzaamheid te toetsen en te voorkomen dat je in greenwashing trapt.

## Risico
Door geen gebruik te maken van duurzame datacenters loop je het risico op een hogere CO₂-uitstoot en wordt je daardoor niet aangesloten bij Rijksbreed beleid. Ook loop je risico op hogere energiekosten.

## Bijbehorende vereiste(n) { data-search-exclude }
??? expander "Bekijk alle vereisten"
    <!-- list_vereisten_on_maatregelen_page -->

## Bronnen
- [Rijks ICT Dashboard - Duurzaamheid](https://www.rijksictdashboard.nl/duurzaamheid)
- [Denk Doe Duurzaam - Doelen voor ICT](https://www.denkdoeduurzaam.nl/themas/ict/doelen)

## Voorbeelden
!!! example "Groep Gegevensbescherming: Artikel 20 (WP 216)"

    De Rijksdienst voor Ondernemend Nederland (RvO) heeft een jaarlijks verplichte rapportage van datacentra die meer dan 500 Kilowatt gebruiken. Hiervoor moeten de datacentra een vragenlijst invullen met onder andere informatie over hernieuwbare energie. Een soortgelijke vragenlijst kan ook naar partijen gestuurd worden waar mee wordt samengewerkt.
    Dit voorbeeld valt onder een wettelijke verplichting en zal dus ook een groot aantal vragen bevatten die niet direct relevant zijn. Daarnaast staan hier geen voorbeelden in om direct een duurzaam datacentrum te vinden.

    Bron: [Rapportageplicht energie-efficiëntie datacentra](https://www.rvo.nl/onderwerpen/energiebesparingsplicht/eed-auditplicht/rapportageplicht-datacentra)

Heb je een voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl)
