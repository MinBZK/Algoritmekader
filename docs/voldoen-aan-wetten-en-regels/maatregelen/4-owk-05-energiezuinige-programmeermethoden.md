---
title: Kies energiezuinige programmeermethoden
id: urn:nl:ak:mtr:owk-05
toelichting: Gebruik energiezuinige programmeertechnieken en methoden die de benodigde rekenkracht minimaliseren.
levenscyclus:
- ontwikkelen
onderwerp:
- duurzaamheid
rollen:
- ontwikkelaar
hide:
- navigation
- toc

version: "e33a2081"
version_date: "2025-08-26"
---

<!-- Let op! onderstaande regel met 'tags' niet weghalen! Deze maakt automatisch de knopjes op basis van de metadata  -->
<!-- tags -->

## Maatregel
Gebruik energie-efficiënte programmeertechnieken en methoden die de benodigde rekenkracht minimaliseren.

## Toelichting
Energiezuinig programmeren maakt het mogelijk om de voetafdruk van algoritmes te verkleinen door minder energie en middelen te verbruiken. Door specifieke technieken toe te passen, zoals optimalisatie van processen en efficiënte geheugenbeheerstrategieën, kun je als ontwikkelaar bijdragen aan het verduurzamen van algoritmes.

Dit geldt zeker voor generatieve AI, dat veel rekenkracht vereist. Je kunt modellen zo (laten) ontwikkelen dat ze kunnen draaien op apparaten die niet veel energie verbruiken, zoals microcontrollers. Dit in tegenstelling tot een GPU, die veel energie verbruikt.

### Technieken voor energiezuinige softwareontwikkeling
1. **Lean coding en minimalisatie van code bloat**
   Lean coding richt zich op het gebruik van alleen de benodigde code zonder overbodige complexiteit of libraries, wat resulteert in lagere energieconsumptie. Door “code bloat” te vermijden, zorg je ervoor dat het algoritme minder verwerkingskracht en geheugen verbruikt.

2. **Gebruik van energiezuinige programmeertalen en frameworks**
   Programmeren in talen zoals Rust, Go en Elixir draagt bij aan energie-efficiëntie doordat deze ontworpen zijn voor lage resource-omvang en hoge efficiëntie. Ook frameworks die lichtgewicht en modulair zijn, ondersteunen energiezuinige processen.

3. **Parallel processing en multi-core optimalisaties**
   Door parallelle verwerking en multi-core optimalisaties toe te passen, wordt rekenwerk verdeeld over meerdere cores. Dit reduceert de totale verwerkingstijd, bespaart energie en verhoogt de prestaties van je code op het vlak van duurzaamheid.

4. **Microservices en modulaire architecturen**
   Een modulaire architectuur, zoals microservices, zorgt ervoor dat je onderdelen van de applicatie alleen activeert wanneer dat nodig is. Dit voorkomt onnodige belasting en beperkt energieverbruik behoorlijk.

5. **Geoptimaliseerd geheugenbeheer**
   Door efficiënt geheugenbeheer, zoals caching en lazy loading, voorkom je onnodige data-opslag en bewerkingen. Dit verlaagt de energievraag en verbetert de snelheid van het algoritme aanzienlijk.

## Risico
Zonder energie-efficiënte methoden kan het algoritme onnodig veel energie verbruiken, wat leidt tot hogere operationele kosten en een grotere milieu-impact.

## Bijbehorende vereiste(n) { data-search-exclude }
??? expander "Bekijk alle vereisten"
   <!-- list_vereisten_on_maatregelen_page -->

## Bronnen
- [Eindrapport 'Generatieve AI en duurzaamheid' (Universiteit Utrecht)](https://www.rijksoverheid.nl/documenten/rapporten/2025/01/31/eindrapport-generatieve-ai-en-duurzaamheid)

## Voorbeelden
<!-- Voeg hier een voorbeeld toe, door er bijvoorbeeld naar te verwijzen -->
Heb je een voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl).
