---
title: Meten, monitoren en rapporteren van milieu-impact van algoritmes
id: urn:nl:ak:mtr:mon-06
toelichting: Inventariseer en monitor de milieu-impact van algoritmes, zowel tijdens de ontwikkeling als het gebruik, en rapporteer deze om duurzame keuzes mogelijk te maken.
levenscyclus:
- ontwerp
- monitoring-en-beheer
onderwerp:
- duurzaamheid
rollen:
- ontwikkelaar
- beleid-en-advies
- projectleider
sources:
  ADR: DM.24
hide:
- navigation
- toc

---

<!-- Let op! onderstaande regel met 'tags' niet weghalen! Deze maakt automatisch de knopjes op basis van de metadata  -->
<!-- tags -->

## Maatregel
Inventariseer en monitor de milieu-impact van algoritmes (bijvoorbeeld door het doen van een impact-assessment) zowel tijdens [ontwerp](../../levenscyclus/ontwerp.md) als bij het gebruik en rapporteer deze om duurzame keuzes mogelijk te maken.

## Toelichting

Tref bijvoorbeeld de volgende maatregelen, wanneer je de milieu-impact van algoritmes gaat inventariseren of monitoren:

### Digital Product Passports
De milieu-impact van algoritmes kan worden gemeten en geoptimaliseerd door een [Digital Product Passport (DPP)](https://coalitieduurzamedigitalisering.nl/nieuws/digital-product-passport-samen-aan-de-slag/) te overwegen.
DPP's bieden een platform voor duurzame rapportage door middel van real-time informatie over onder andere CO₂-uitstoot, herkomst en energiegebruik, wat kan helpen om de ecologische voetafdruk van een algoritme transparant te maken.
Door deze gegevens structureel te verzamelen en te delen, kunnen gebruikers en bedrijven inzicht krijgen in de duurzaamheidsprestaties.
De milieu-impact van verschillende algoritmes/ modellen kan een rol spelen bij het kiezen van een model in de ontwerpfase. Ook kan het ervoor zorgen dat je later kiest om een ander model te gebruiken of ervoor kiest om het gebruik van een model of systeem zelfs te beëindigen.

### Milieu-impact assessments
Wanneer de milieu-impact (in bepaalde mate) inzichtelijk is, kan er een milieu-impact assessment worden gedaan. Ga na of je organisatie er een heeft of overweeg deze te ontwikkelen.

### Periodieke monitoring
Probeer ook periodieke monitoringsrapporten op te stellen waarin de milieu-impact van algoritmes wordt bijgehouden.
Hiermee vergroot je de duurzaamheid door [tijdig verbeteringen te signaleren en door te voeren](../../levenscyclus/monitoring-en-beheer.md). Hierbij kan ook een onderscheid worden gemaakt in de impact tijdens de trainingsfase van het algoritme en de gebruiksfase.

## Risico
Wanneer in de ontwerpfase niet wordt nagedacht over milieu-impact kan onbewust voor een algoritme of model worden gekozen dat meer energie verbruikt (en wellicht hogere kosten met zich mee brengt) dan een model dat misschien even goed presteert voor het [gekozen doel](1-pba-02-formuleren-doelstelling.md).
Zonder structurele monitoring van de milieu-impact kan de organisatie onbewust bijdragen aan een hoge CO₂-uitstoot en hoge energieverbruikskosten.

## Bijbehorende vereiste(n) { data-search-exclude }
??? expander "Bekijk alle vereisten"
    <!-- list_vereisten_on_maatregelen_page -->

## Bronnen
- [Coalitie Duurzame Digitalisering - Digital Product Passport](https://coalitieduurzamedigitalisering.nl/nieuws/digital-product-passport-samen-aan-de-slag/)
- [Onderzoekskader Algoritmes Auditdienst Rijk, DM.24](../hulpmiddelen/onderzoekskader-adr.md)
- [Ethische richtsnoeren voor betrouwbare KI, Hoofdstuk II 1.6: Maatschappelijk en milieuwelzijn](https://digital-strategy.ec.europa.eu/nl/library/ethics-guidelines-trustworthy-ai)
- [Eindrapport 'Generatieve AI en duurzaamheid' (Universiteit Utrecht)](https://www.rijksoverheid.nl/documenten/rapporten/2025/01/31/eindrapport-generatieve-ai-en-duurzaamheid)

## Voorbeelden
Heb je een ander voorbeeld of best practice, laat het ons weten via [algoritmes@minbzk.nl](mailto:algoritmes@minbzk.nl)
