---
title: Personeel en gebruikers zijn voldoende AI-geletterd.
id: urn:nl:ak:ver:aia-01
toelichting: Aanbieders en gebruiksverantwoordelijken van AI-systemen moeten ervoor zorgen dat hun personeel en andere betrokkenen voldoende kennis hebben van AI. 
levenscyclus: 
- organisatieverantwoordelijkheden
onderwerp: 
- menselijke-controle
- governance
soort-toepassing:
- ai-systeem
- ai-systeem-voor-algemene-doeleinden
- ai-model-voor-algemene-doeleinden
risicogroep:
- hoog-risico-ai-systeem
- verboden-ai
- geen-hoog-risico-ai-systeem
rol-ai-act:
- aanbieder
- gebruiksverantwoordelijke
hide:
- navigation
rollen:
- projectleider
---

<!-- tags -->

## Vereiste

Personeel en gebruikers zijn voldoende AI-geletterd.

## Toelichting 

Aanbieders en gebruiksverantwoordelijken van AI-systemen nemen maatregelen om, zoveel als mogelijk, te zorgen voor een toereikend niveau van AI-geletterdheid bij hun personeel en andere personen die namens hen AI-systemen exploiteren en gebruiken.

Zij houden daarbij rekening met hun technische kennis, ervaring, onderwijs en opleiding en de context waarin de AI-systemen zullen worden gebruikt, evenals met de personen of groepen personen ten aanzien van wie de AI-systemen zullen worden gebruikt.

De AI-kennisplicht betekent bijvoorbeeld dat een HR-medewerker moet begrijpen dat een AI-systeem vooroordelen kan bevatten of essentiële informatie kan negeren, waardoor een sollicitant onterecht wel of juist niet wordt voorgedragen. En een baliemedewerker bij een gemeente die een AI-systemen gebruikt om de burgers te helpen, moet beseffen dat deze systemen vaak niet even goed werken voor iedereen. En dat diegene de uitkomsten van dit soort AI-systemen niet blindelings kan volgen.  

Het doel is om een adequaat niveau van begrip en vaardigheden te waarborgen, wat bijdraagt aan een verantwoord gebruik van AI en het minimaliseren van risico's.

Vanaf februari 2025 treedt deze vereiste in werking. 

## Bronnen 

[Artikel 4 Verordening Artificiële Intelligentie](https://eur-lex.europa.eu/legal-content/NL/TXT/HTML/?uri=OJ:L_202401689#d1e2799-1-1)

## Van toepassing op 
<!-- tags-ai-act -->

## Risico 

Onvoldoende AI-geletterdheid kan leiden tot misbruik of onjuist gebruik van AI-systemen en tot situaties waarin AI-systemen verkeerd worden ingezet, onbedoeld gebruikt worden voor taken waar ze niet geschikt voor zijn, of dat de veiligheid en effectiviteit van de systemen in het gedrang komt.

Dit kan leiden tot inefficiëntie, fouten, en mogelijk schade aan organisaties, gebruikers of betrokkenen.

## Maatregelen { data-search-exclude } 

<!-- list_maatregelen vereiste/aia-01-ai-geletterdheid no-search no-onderwerp no-rol no-levenscyclus -->
