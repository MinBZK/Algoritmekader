---
title: Hoog-risico-AI-systemen zijn voldoende nauwkeurig, robuust en cyberveilig
id: urn:nl:ak:ver:aia-10
toelichting: AI-systemen met een hoog risico worden op zodanige wijze ontworpen en ontwikkeld dat deze een passend niveau van nauwkeurigheid, robuustheid en cyberbeveiliging bieden, alsook consistente prestaties gedurende de levensduur met betrekking tot deze aspecten.
levenscyclus:
- ontwerp
- ontwikkelen
- verificatie-en-validatie
- monitoring-en-beheer
onderwerp:
- technische-robuustheid-en-veiligheid
soort-toepassing:
- ai-systeem
- ai-systeem-voor-algemene-doeleinden
publicatiecategorie:
- hoog-risico-ai-systeem
rol-ai-act:
- aanbieder
hide:
- navigation
rollen:
- projectleider
- beleid-en-advies
- ontwikkelaar
---

<!-- tags -->

## Vereiste

AI-systemen met een hoog risico worden op zodanige wijze ontworpen en ontwikkeld dat deze een passend niveau van nauwkeurigheid, robuustheid en cyberbeveiliging bieden, alsook consistente prestaties gedurende de levensduur met betrekking tot deze aspecten.

## Toelichting

AI-systemen met een hoog risico worden zorgvuldig ontworpen en ontwikkeld om een hoog niveau van nauwkeurigheid, robuustheid en cyberbeveiliging te bieden.
Dit garandeert consistente prestaties gedurende hun levensduur en minimaliseert risico's met betrekking tot deze aspecten, waardoor de betrouwbaarheid en veiligheid van het systeem worden gewaarborgd.

Technische robuustheid is een essentiële eis voor AI-systemen met een hoog risico.
Deze systemen moeten bestand zijn tegen schadelijk of anderszins ongewenst gedrag dat kan voortvloeien uit de beperkingen binnen de systemen of de omgeving waarin de systemen opereren (bijvoorbeeld fouten, onregelmatigheden, onverwachte situaties).
Daarom moeten technische en organisatorische maatregelen worden getroffen om de robuustheid van AI-systemen met een hoog risico te waarborgen.
Een technische oplossing kan bijvoorbeeld bestaan uit mechanismen die het systeem in staat stellen zijn werking veilig te onderbreken (storingsbeveiligingsplannen) wanneer zich bepaalde anomalieën voordoen of wanneer de werking buiten bepaalde vooraf bepaalde grenzen plaatsvindt.

Cyberbeveiliging is cruciaal om te waarborgen dat AI-systemen bestand zijn tegen pogingen van kwaadwillige derden die gebruikmaken van de kwetsbaarheden van het systeem om het gebruik, het gedrag of de prestaties ervan te wijzigen of de veiligheidskenmerken ervan in gevaar te brengen.
Bij cyberaanvallen tegen AI-systemen kunnen AI-specifieke activa worden gebruikt, zoals trainingsdatasets (bv.
datavervuiling) of getrainde modellen (bv.
vijandige aanvallen of membership inference), of kwetsbaarheden in de digitale activa van het AI-systeem of de onderliggende ICT-infrastructuur worden benut.
Om te zorgen voor een niveau van cyberbeveiliging dat aansluit op de risico’s, moeten aanbieders van AI-systemen met een hoog risico passende maatregelen zoals veiligheidscontroles nemen, waarbij ook rekening wordt gehouden met de onderliggende ICT infrastructuur.

## Bronnen

[Artikel 15 Verordening Artificiële Intelligentie](https://eur-lex.europa.eu/legal-content/NL/TXT/HTML/?uri=OJ:L_202401689#d1e3752-1-1)

## Wanneer van toepassing? 
<!-- tags-ai-act -->


## Risico

Gebrek aan nauwkeurigheid, robuustheid of cyberbeveiliging kan leiden tot onbetrouwbare prestaties, kwetsbaarheid voor storingen en blootstelling aan beveiligingsrisico's, wat de effectiviteit en veiligheid van het AI-systeem in gevaar kan brengen.

## Maatregelen { data-search-exclude }

<!-- list_maatregelen vereiste/aia-10-nauwkeurigheid-robuustheid-cyberbeveiliging no-search no-onderwerp no-rol no-levenscyclus -->
