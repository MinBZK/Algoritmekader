---
title: Hoog-risico-AI-systemen worden pas geleverd of gebruikt na een conformiteitsbeoordelingsprocedure
id: urn:nl:ak:ver:aia-14
toelichting: Aanbieders van AI-systemen met een hoog risico zorgen ervoor dat voor het AI-systeem met een hoog risico een conformiteitsbeoordelingsprocedure wordt uitgevoerd, voordat dit systeem in de handel wordt gebracht of in gebruik wordt gesteld.
levenscyclus:
- verificatie-en-validatie
- implementatie
onderwerp:
- governance
rollen:
- jurist
- projectleider
soort-toepassing:
- ai-systeem
- ai-systeem-voor-algemene-doeleinden
risicogroep:
- hoog-risico-ai-systeem
rol-ai-act:
- aanbieder
hide:
- navigation
---

<!-- tags -->
## Vereiste

Aanbieders van AI-systemen met een hoog risico zorgen ervoor dat voor het AI-systeem met een hoog risico een conformiteitsbeoordelingsprocedure wordt uitgevoerd voordat dit systeem in de handel wordt gebracht of in gebruik wordt gesteld.

## Toelichting

Conformiteitsbeoordelingen dragen bij aan het kunnen vertrouwen op de kwaliteit van producten en diensten. Aanbieders van AI-systemen met een hoog risico moeten ervoor zorgen dat de conformiteitsbeoordelingsprocedure wordt uitgevoerd vóórdat het systeem op de markt wordt gebracht of in gebruik wordt genomen. Hiervoor moet worden beoordeeld of het ontwikkelde hoog risico AI-systeem voldoet aan de vereisten die gelden voor deze systemen. Denk hierbij aan de vereisten van risicobeheer, technische documentatie, data en datagovernance en transparantie en informatieverstrekking aan gebruiksverantwoordelijken (Afdeling 2, AI-Verordening).  

Een conformiteitbeoordeling kan in de meeste gevallen worden uitgevoerd door middel van een interne controle (als bedoeld in [bijlage VI van de AI-verordening](https://eur-lex.europa.eu/legal-content/NL/TXT/HTML/?uri=OJ:L_202401689#anx_VI)).

In sommige gevallen dient de conformiteitsbeoordeling uitgevoerd te worden door een derde partij. De conformiteitsbeoordeling dient door een derde partij uitgevoerd te worden voor:

- Hoog-risico AI-systemen die veiligheidscomponent zijn van een producten die al worden gereguleerd via bestaande productregulering (Afdeling A van bijlage I).
- Hoog-risico AI-systemen die gebruik maken van biometrie (bijlage III punt 1). Let op! Indien het AI-systeem is bedoeld om door rechtshandhavingsinstanties, immigratie- of asielautoriteiten of door instellingen, organen of instanties van de Unie in gebruik te worden gesteld, dienst de conformiteitsbeoordeling uitgevoerd te worden door de markttoezichtautoriteit.

Volg voor het uitvoeren van de conformiteitsbeoordeling de procedures die zijn voorgeschreven in de AI-verordening. Dit betekent dat er een [conformiteitsverklaring](aia-15-eu-conformiteitsverklaring.md) opgesteld moet worden en de procedures uit [bijlage VI](https://eur-lex.europa.eu/legal-content/NL/TXT/HTML/?uri=OJ:L_202401689#anx_VI) en [bijlage VII](https://eur-lex.europa.eu/legal-content/NL/TXT/HTML/?uri=OJ:L_202401689#anx_VII) gevolgd dienen te worden. 

AI-systemen met een hoog risico die al aan een conformiteitsbeoordelingsprocedure zijn onderworpen, ondergaan een nieuwe conformiteitsbeoordelingsprocedure telkens wanneer zij substantieel zijn gewijzigd, ongeacht of het gewijzigde systeem bedoeld is om verder te worden gedistribueerd of door de huidige gebruiksverantwoordelijke gebruikt blijft worden.

![ai_lifecycle_visual_7FC0D14E-A775-A92E-DE5A38FDB7C238EB_75759](https://github.com/user-attachments/assets/47996f0e-d769-4ac5-a504-db12da4d1e21)


## Bronnen

- [Artikel 16(f) Verordening Artificiële Intelligentie](https://eur-lex.europa.eu/legal-content/NL/TXT/HTML/?uri=OJ:L_202401689#d1e3823-1-1)
- [Artikel 43 Verordening Artificiële Intelligentie](https://eur-lex.europa.eu/legal-content/NL/TXT/HTML/?uri=OJ:L_202401689#d1e5074-1-1)
- [Artikel 76 Verordening Artificiële Intelligentie](https://eur-lex.europa.eu/legal-content/NL/TXT/PDF/?uri=OJ:L_202401689)
- [Bijlage VI Verordening Artificiële Intelligentie](https://eur-lex.europa.eu/legal-content/NL/TXT/HTML/?uri=OJ:L_202401689#d1e38-133-1)
- [Bijlage VII Verordening Artificiële Intelligentie](https://eur-lex.europa.eu/legal-content/NL/TXT/HTML/?uri=OJ:L_202401689#d1e38-134-1)
- [Hoe werkt het allemaal in de praktijk voor aanbieders van AI-systemen met een hoog risico](https://digital-strategy.ec.europa.eu/nl/policies/regulatory-framework-ai)

## Van toepassing op 
<!-- tags-ai-act -->

## Risico

Niet naleven van deze verplichtingen kan leiden tot juridische en operationele problemen, en kan de veiligheid en betrouwbaarheid van het AI-systeem in gevaar brengen.

## Maatregelen { data-search-exclude }

<!-- list_maatregelen vereiste/aia-14-conformiteitsbeoordeling no-search no-onderwerp no-rol no-levenscyclus -->
