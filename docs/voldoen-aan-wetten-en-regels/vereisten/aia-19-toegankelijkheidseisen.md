---
title: Hoog-risico-AI-systemen voldoen aan de toegankelijkheidseisen.
id: urn:nl:ak:ver:aia-19
toelichting: Aanbieders van AI-systemen met een hoog risico zorgen ervoor dat het AI-systeem met een hoog risico voldoet aan de toegankelijkheidseisen overeenkomstig de Richtlijnen (EU) 2016/2102 en (EU) 2019/882.
levenscyclus:
- ontwerp
onderwerp:
- menselijke-controle
- technische-robuustheid-en-veiligheid
soort-toepassing:
- ai-systeem
- ai-systeem-voor-algemene-doeleinden
publicatiecategorie:
- hoog-risico-ai-systeem
rol-ai-act:
- aanbieder
hide:
- navigation
rollen:
- projectleider
- ontwikkelaar
---

<!-- tags -->
## Vereiste

Aanbieders van AI-systemen met een hoog risico zorgen ervoor dat het AI-systeem met een hoog risico voldoet aan de toegankelijkheidseisen overeenkomstig de Richtlijnen (EU) 2016/2102 en (EU) 2019/882.

## Toelichting

Gezien het toenemende belang en gebruik van AI-systemen moet de toepassing van universele ontwerpbeginselen op alle nieuwe technologieën en diensten zorgen voor volledige en gelijke toegang voor iedereen die mogelijk gevolgen ondervindt van of gebruikmaakt van AI-technologieën, met inbegrip van personen met een handicap, op een manier waarbij ten volle rekening wordt gehouden met hun inherente waardigheid en diversiteit. 

Aanbieders van AI-systemen met een hoog risico moeten daarom ervoor zorgen dat hun systeem toegankelijk is volgens de EU-richtlijnen 2016/2102 en 2019/882 en deze eisen onderdeel maken van het ontwerp. De nodige maatregelen moeten daarom zo goed mogelijk in het ontwerp van AI-systemen met een hoog risico worden geïntegreerd.

In het kader van Richtlijn 2016/2102 moet onder toegankelijkheid worden verstaan het geheel van principes en technieken die in acht moeten worden genomen bij het ontwerpen, bouwen, beheren en bijwerken van websites en mobiele applicaties om hen voor gebruikers toegankelijker te maken, met name voor personen met een beperking.

Bijlage 1 bevat de toegankelijkheidsvoorschriften voor producten en diensten die moeten worden toegepast op hoog-risico-AI-systemen.

Richtlijn 2019/882 strekt ertoe een bijdrage te leveren tot het goed functioneren van de interne markt middels onderlinge aanpassing van de wettelijke en bestuursrechtelijke bepalingen van de lidstaten inzake de toegankelijkheidsvoorschriften voor bepaalde producten en diensten, in het bijzonder door het wegwerken en voorkomen van belemmeringen voor het vrije verkeer van onder deze richtlijn vallende producten en diensten ten gevolge van uiteenlopende toegankelijkheidsvoorschriften in de lidstaten.

## Bronnen

- [Artikel 16(l) Verordening Artificiële Intelligentie](https://eur-lex.europa.eu/legal-content/NL/TXT/HTML/?uri=OJ:L_202401689#d1e3823-1-1)
- EU-richtlijn 2016/2102
- EU-richtlijn 2019/882

## Wanneer van toepassing? 
<!-- tags-ai-act -->


## Risico

Niet naleven van deze verplichtingen kan leiden tot juridische en operationele problemen, en kan de veiligheid en betrouwbaarheid van het AI-systeem in gevaar brengen.

## Maatregelen { data-search-exclude }
<!-- list_maatregelen vereiste/aia-19-toegankelijkheidseisen no-search no-onderwerp no-rol no-levenscyclus -->
