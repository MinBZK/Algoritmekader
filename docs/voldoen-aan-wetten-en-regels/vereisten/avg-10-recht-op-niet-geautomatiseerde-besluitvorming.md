---
title: Besluiten die levens kunnen beïnvloeden, zijn niet volledig geautomatiseerd
id: urn:nl:ak:ver:avg-10
toelichting: Betrokkenen hebben het recht om niet onderworpen te worden aan een enkel op geautomatiseerde verwerking, waaronder proflering, gebaseerd besluit, wanneer dit rechtsgevolgen heeft voor hen of het hen anderszins in aanzienlijke mate treft.
status_vereiste: 
 - geldend
levenscyclus: 
- ontwerp
- implementatie
onderwerp:
- privacy-en-gegevensbescherming
rollen:
- projectleider
- beleid-en-advies
hide:
- navigation
---

<!-- tags -->

## Vereiste

Betrokkenen hebben het recht om niet onderworpen te worden aan een enkel op geautomatiseerde verwerking, waaronder proflering, gebaseerd besluit, wanneer dit rechtsgevolgen heeft voor hen of het hen anderszins in aanzienlijke mate treft. Dit verbod geldt niet indien de  geautomatiseerde individuele besluitvorming, anders dan op basis van profilering, noodzakelijk is om te voldoen aan een wettelijke verplichting die op de verwerkingsverantwoordelijke rust of noodzakelijk is voor de vervulling van een taak van algemeen belang.

## Toelichting

**Begrippen**

Overheidsorganisatie zijn vaak belast met de uitvoering wettelijke taken waarbij zij 'besluiten' moeten nemen, bijvoorbeeld als een burger vraagt om een uitkering, toeslag of een subsidie.
Hiervoor moeten gegevens worden verwerkt om te kunnen bepalen of een burger hier ook recht op heeft. Om deze gegevens snel en accuraat te verwerken, zetten overheidsorganisaties vaak algoritmes in. Deze gegevens worden dan vaak 'geautomatiseerde' door deze algoritmes verwerkt, zonder dat een ambtenaar dit werk controleert.
Soms wordt het proces voor het nemen van een **besluit** volledig geautomatiseerd ingericht. Denk hierbij aan het opleggen van een boete voor een snelheidsovertreding. Hierdoor kan in korte tijd en op een efficiënte wijze, een grote hoeveelheid besluiten worden genomen. 

Het geautomatiseerd verwerken van gegevens voor de totstandkoming van een besluit brengt risico's met zich mee. Zeker als hierbij persoonsgegevens van individuen worden verwerkt en er sprake is van profilering. Hierdoor ontstaat bijvoorbeeld het risico op discriminatie. Daarom is in art. 22 AVG het recht voor betrokkenen gecreëerd om niet te worden onderworpen aan een uitsluitend op geautomatiseerde verwerking, waaronder profilering, gebaseerd besluit.

Dit verbod geldt voor besluiten die **'rechtsgevolgen'** hebben voor een betrokkene, bijvoorbeeld een burger die een boete ontvangt voor de snelheidsovertreding, of hem anderzijds in **aanmerkelijke mate treft**. 
Het besluit mag in die gevallen niet geautomatiseerd worden genomen. Een individu moet namelijk kunnen rekenen op voldoende 'menselijke tussenkomst' bij de beoordeling van belangrijke beslissingen die hem kunnen treffen.

**Algemene eisen aan geautomatiseerde besluitvorming door overheden**

De Nederlandse wetgever heeft in artikel 40 lid 1 UAVG gebruik gemaakt van de mogelijkheid een uitzondering te maken op het verbod van art. 22 lid 1 AVG, hoewel het verbod op geautomatiseerde besluitvorming blijft bestaan voor 'profilering', tenzij er specifieke (sectorale) wetgeving het verbod opheft.

In Nederland is geautomatiseerde besluitvorming toegestaan, mits het gaat om besluitvorming waarbij menselijke tussenkomst geen toegevoege waarde heeft, vanwege het gebonden karakter / de geringe beoordelingsruimte. Hierbij kan worden gedacht aan het toekennen van kinderbijslag of de hoogte van het recht op studiefinanciering zo blijkt uit de Memorie van Toelichting.

Daarvoor is op grond van artikel 22 AVG vereist dat een 'passende maatregel' in de vorm van wetgeving is opgesteld waarin wordt voorzien in de bescherming van de rechten en vrijheden en gerechtvaardigde belangen van de betrokkene. In Nederland is dit de Awb voor besluiten van bestuursorganen. Een verwerkersverantwoordelijke moet naast het toepassen van vereisten uit de AVG en specifieke sectorale wetgeving, beginselen uit de Awb vertalen naar concrete maatregelen om geautomatiseerde besluitvorming op een rechtmatige wijze te laten plaatsvinden.

**Algemene eisen bij geautomatiseerde risicoselectie**

Geautomatiseerde risicoselectie is in veel overheidsprocessen onontbeerlijk. Door middel van profilering worden dan de gevallen in beeld gebracht die extra aandacht moeten krijgen in het kader van uitvoering of toezicht. Geautomatiseerde risicoselectie kan, als niet is voorzien in een specifieke wettelijke grondslag, worden toegepast als is voldaan aan de volgende voorwaarden:
  - het risico op discriminatoire verwerkingen is onderzocht en ondervangen;
  - periodiek wordt onderzocht of zich desalniettemin discriminatoire verwerkingen voordoen;
  - gevolgen voor betrokkene van de selectie als risico treden pas in na betekenisvolle menselijke tussenkomst;
  - de selectie als risico heeft niet automatisch ook andere aanmerkelijke gevolgen
  - de risicoselectie is voldoende kenbaar voor betrokkene. 

## Bronnen

- [Artikel 22 Algemene Verordening Gegevensbescherming](https://eur-lex.europa.eu/legal-content/NL/TXT/HTML/?uri=CELEX:32016R0679)
- [Artikel 40 Uitvoeringswet AVG](https://wetten.overheid.nl/jci1.3:c:BWBR0040940&hoofdstuk=4&artikel=40&z=2021-07-01&g=2021-07-01) 
- [Artikel 1:3 Algemene wet bestuursrecht](https://wetten.overheid.nl/jci1.3:c:BWBR0005537&hoofdstuk=1&titeldeel=1.1&artikel=1:3&z=2024-05-01&g=2024-05-01) 
- [Advies artikel 22 AVG en geautomatiseerde selectie-instrumenten](https://www.autoriteitpersoonsgegevens.nl/system/files?file=2024-10/Advies%20geautomatiseerde%20besluitvorming%20artikel%2022%20AVG.pdf)

## Wanneer van toepassing? 
<!-- tags-ai-act --> 


## Risico 

Bij geautomatiseerde besluitvorming kan het risico ontstaan dat kenmerken van een bepaalde groep ten onrechte worden tegengeworpen aan een individu die deze kenmerken niet hoeft te bezitten.

## Maatregelen 

<!-- list_maatregelen vereiste/avg-10-recht-op-niet-geautomatiseerde-besluitvorming no-search no-onderwerp no-rol no-levenscyclus -->
