---
title: Iedereen kan openbare informatie over algoritmes vinden of aanvragen
id: urn:nl:ak:ver:woo-01
toelichting: Een bestuursorgaan draagt er zorg voor dat de documenten die het ontvangt, vervaardigt of anderszins onder zich heeft, zich in goede, geordende en toegankelijke staat bevinden. Een bestuursorgaan draagt er zoveel mogelijk zorg voor dat de informatie die het overeenkomstig deze wet verstrekt, actueel, nauwkeurig en vergelijkbaar is.
levenscyclus:
- organisatieverantwoordelijkheden
onderwerp:
- transparantie
rollen:
- jurist
- projectleider
hide:
- navigation
---

<!-- tags -->
## Vereiste

Een bestuursorgaan draagt er zorg voor dat de documenten die het ontvangt, vervaardigt of anderszins onder zich heeft, zich in goede, geordende en toegankelijke staat bevinden.
Een bestuursorgaan draagt er zoveel mogelijk zorg voor dat de informatie die het overeenkomstig deze wet verstrekt, actueel, nauwkeurig en vergelijkbaar is.

## Toelichting

Bij het ontwikkelen en gebruiken van algoritmes kunnen documenten en publieke informatie ontstaan die (op verzoek) in aanmerking komen voor openbaarmaking.
Het kunnen openbaren van publieke informatie is in het belang van een democratische rechtstaat.
De Wet open overheid gaat uit van een recht op openbaarheid van publieke informatie.
Iedereenkan een verzoek tot openbaarmaking van publieke informatie doen bij een bestuursorgaan zonder daarbij een belang te stellen (artikel 4.1 Woo).
De aan een verzoeker verstrekte informatie wordt openbaar voor iedereen.
De Woo is niet van toepassing op informatie die al openbaar is (uitspraken van de Afdeling bestuursrechtspraak van de Raad van State van 1 december 2010 (ECLI:NL:RVS:2010:BNS6990) en 20 oktober 2010 (ECLI:NL:RVS:2010:BO1165)).
Er kunnen uitsluitingsgronden bestaan voor het openbaarmaken van documenten (artikel 5.1 Woo).

In de context van het ontwikkelen en gebruiken van algoritmes is het van belang dat tijdig wordt vastgesteld welke documenten in aanmerking komen voor openbaarmaking.
Dit moet worden bekeken in het licht van wat 'actief' moet worden geopenbaard, dus proactief vanuit overheidsinstanties zelf, of wat op 'verzoek' van iemand moet worden geopenbaard.

## Bronnen

- [Artikel 1.1 Wet open overheid](https://wetten.overheid.nl/jci1.3:c:BWBR0045754&hoofdstuk=I&artikel=1.1&z=2024-08-01&g=2024-08-01)
- [Artikel 2.5 Wet open overheid](https://wetten.overheid.nl/jci1.3:c:BWBR0045754&hoofdstuk=2&artikel=2.5&z=2024-08-01&g=2024-08-01)
- [Artikel 4.1 Wet open overheid](https://wetten.overheid.nl/jci1.3:c:BWBR0045754&hoofdstuk=4&artikel=4.1&z=2024-08-01&g=2024-08-01)
- [Artikel 5 Wet open overheid](https://wetten.overheid.nl/jci1.3:c:BWBR0045754&hoofdstuk=4&artikel=4.1&z=2024-08-01&g=2024-08-01)

## Wanneer van toepassing? 
<!-- tags-ai-act -->


## Risico

Zonder het openbaren van overheidsinformatie kan de overheid niet effectief worden gecontroleerd bij het uitvoeren van wettelijke taken.


## Maatregelen

<!-- list_maatregelen vereiste/woo-01-recht-op-toegang-tot-publieke-informatie -->
